<!doctype html>
<html lang="ml">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta name="color-scheme" content="dark light" />
    <title>ഡിജിറ്റൽ അക്ഷരങ്ങൾ</title>
    <link rel="stylesheet" href="./style.css" />
    <link rel="stylesheet" href="https://smc.org.in/fonts/malini.css"/>
    <script src="./malayalam-unicode.js"></script>
  </head>

  <body class="container">
    <header>
      <h1>മലയാളത്തിന്റെ ഡിജിറ്റൽ അക്ഷരങ്ങൾ - ഒരു ഭാഷാശാസ്ത്ര വിശകലനം</h1>
      <h2>സന്തോഷ് തോട്ടിങ്ങൽ</h2>
    </header>
    <main>
    <nav id="table-of-contents"></nav>
    <article>
 
    <h2>ആമുഖം</h2>
      <p>
  പേന കൊണ്ട് കടലാസിൽ എഴുതുന്നതിൽ നിന്നും കടലാസിൽ അച്ചടിക്കുന്നതിൽ നിന്നും മാറി എഴുത്തും വായനയും ഡിജിറ്റലാവുകയാണ്. കമ്പ്യൂട്ടർ ഉപയോഗിച്ച് ടൈപ്പു ചെയ്യുക, സ്ക്രീനിൽ നിന്ന് വായിക്കുക എന്ന മാറ്റമല്ല ഇവിടെ സംഭവിക്കുന്നത്. എഴുത്തിന്റെ മാധ്യമത്തിൽ എക്കാലത്തും മാറ്റം ഉണ്ടായിട്ടുണ്ട്(കല്ല്, ഓല, പേപ്പർ, പേന, അച്ചടി, ഡിജിറ്റൽ). പക്ഷേ ഡിജിറ്റൽ മാധ്യമത്തിന്റെ വ്യത്യാസം, മാധ്യമത്തിന് അതിൽ ലേഖനം ചെയ്തതിനെ മനസ്സിലാക്കി പ്രൊസസ്  ചെയ്യാൻ കഴിവുണ്ട് എന്നതാണ്. പേപ്പറും പേനയും കൊണ്ടുള്ള എഴുത്തെന്ന മാധ്യമത്തിന്റെ പരിധി പേപ്പറിൽ പേനകൊണ്ടെഴുതിയാൽ തീർന്നു. അച്ചടിയന്ത്രം കൊണ്ടു കടലാസിൽ അച്ചടിച്ച് കഴിഞ്ഞാൽ ആ മാധ്യമത്തിന്റെ പണിയും തീർന്നു.  പക്ഷേ ഡിജിറ്റൽ സാങ്കേതികവിദ്യയിൽ 'ആനയുടെ' എന്ന് രേഖപ്പെടുത്തിയാൽ ആ മാധ്യമത്തിനകത്തുതന്നെ ഈ അക്ഷരങ്ങൾ മലയാളമാണെന്നും, ഇതിൽ നാല് സില്ലബിളുകളും ആറു അക്ഷരങ്ങളും ഉണ്ടെന്നും അതിൽ ഒരു സ്വരാക്ഷരമുണ്ടെന്നും, രണ്ടു സ്വരചിഹ്നങ്ങളുണ്ടെന്നും മനസ്സിലാക്കാം. മാത്രമല്ല, ഈ വാക്കിൽ ആന എന്ന നാമമുണ്ടെന്നും, ഉടെ എന്ന പ്രത്യയം ഉണ്ടെന്നും അതു് സംബന്ധികാ വിഭക്തി(Genitive inflection) ആണെന്നും പ്രൊസസ്സ് ചെയ്തെടുക്കാം. വേണമെങ്കിൽ ഇതിനെ ശബ്ദമാക്കാം, മനോഹരമായ അക്ഷരരൂപങ്ങൾകൊണ്ട് കാണിക്കാം, വേറൊരുഭാഷയിലേക്ക് മൊഴിമാറ്റാം. പോരാത്തതിന് ഇന്നാണെങ്കിൽ നിർമിതബുദ്ധി സംവിധാനങ്ങൾ ഈ വാക്ക്  മനസ്സിലാക്കുന്നതുവരെ കാര്യങ്ങൾ എത്തിയിരിക്കുന്നു. ഡിജിറ്റൽ അക്ഷരങ്ങളുടെ സ്വഭാവവും ചരിത്രവും സാധ്യതകളും വിശദമായി ചർച്ച ചെയ്യുകയാണ് ഈ ലേഖനത്തിന്റെ ലക്ഷ്യം.
  </p>
 
<h2>യുണിക്കോഡ്</h2>
 <p>
ലോകമെമ്പാടുമുള്ള ഏഴായിരത്തോളം ഭാഷകളിൽ ഏകദേശം ആയിരത്തോളം ഭാഷകൾക്കേ ലിപിസംവിധാനമുള്ളൂ. ലിപി ഉള്ള എല്ലാ ഭാഷകളേയും കമ്പ്യൂട്ടർ സംവിധാനങ്ങളിൽ രേഖപ്പെടുത്താനുള്ള സ്റ്റാൻഡേഡ് ആണ് യുണിക്കോഡ്. ലാറ്റിൻ ഭാഷകളിൽ മാത്രം ഒതുങ്ങി നിന്നിരുന്ന കമ്പ്യൂട്ടിങ്ങ് സാധ്യതകളെ എല്ലാ ഭാഷകളിലേക്കും എത്തിക്കുന്നതിനായി 1990ന്റെ തുടക്കത്തിൽ ആസ്കി എന്ന സ്റ്റാൻഡേഡിനു മുകളിൽ ആണ് യുണിക്കോഡ് വരുന്നത്.<label for="sn5" class="sidenote-number"></label><span class="sidenote">Joseph D. Becker, “Unicode 88,” August 29, 1988, 88, https://unicode.org/history/unicode88.pdf.</span> 1991 ൽ തന്നെ ഭാരതീയ ഭാഷകളുടെ ഒപ്പം മലയാളവും യുണിക്കോഡിൽ എൻകോഡ് ചെയ്യപ്പെട്ടു. ഇന്ത്യയിൽ അന്ന് പ്രചരിച്ചിരുന്ന ഇസ്കി എൻകോഡിങ്ങിന്റെ ചുവടുപിടിച്ചാണ് ഈ എൻകോഡിങ്ങ് നടന്നത്.  എൻകോഡ് ചെയ്യുക എന്നുവെച്ചാൽ ഓരോ ലിപിരൂപങ്ങൾക്കും കൃത്യമായ ഒരു ബൈനറി ശ്രേണി നിർവചിക്കുക എന്നർത്ഥം. ഇംഗ്ലീഷിലെ A എന്ന അക്ഷരം 61 എന്ന അക്കത്തിനു സമാനമായ ബിറ്റുകൾകൊണ്ടാണ് രേഖപ്പെടുത്തുന്നത്. 8 ബിറ്റ് ആണ് ആസ്കിയിൽ ഒരു അക്ഷരത്തിനു കൊടുത്തിരുന്നത്. അതുകൊണ്ട് 256 അക്ഷരങ്ങളെ മാത്രമെ ഉൾക്കൊള്ളാൻ കഴിഞ്ഞിരുന്നുള്ളു. യുണിക്കോഡിൽ ഇതിനെ വികസിപ്പിച്ചു. മലയാളം അക്ഷരം അ യുണിക്കോഡിൽ എൻകോഡ് ചെയ്തിരിക്കുന്നത് 3333 എന്ന അക്കത്തിനു തുല്യമായ ബിറ്റൂകൾ കൊണ്ടാണ്. മൂന്നു ബൈറ്റ് (24 ബിറ്റ്) ആണ് അ എന്ന അക്ഷരം എഴുതാൻ വേണ്ടത്. A എന്നെഴുതാൻ ഒരു ബൈറ്റ് മതി. 
  </p><p>
ISCII എന്നാൽ "ഇന്ത്യൻ സ്റ്റാൻഡേർഡ് കോഡ് ഫോർ ഇൻഫർമേഷൻ ഇന്റർചേഞ്ച്" എന്നാണ് അർത്ഥമാക്കുന്നത്, 1991-ൽ ബ്യൂറോ ഓഫ് ഇന്ത്യൻ സ്റ്റാൻഡേർഡ്സിൽ നിന്ന് ആദ്യമായി ഔദ്യോഗികമായി പുറത്തിറങ്ങിയപ്പോഴേക്കും ഇത് ഒരു മൾട്ടി-സ്ക്രിപ്റ്റ് 8-ബിറ്റ് സ്റ്റാൻഡേർഡ് ആയിരുന്നു. ഇന്ത്യയുടെ ഔദ്യോഗികമായി അംഗീകരിക്കപ്പെട്ട ഒമ്പത് ലിപികളെ സമാന്തര രൂപത്തിൽ പ്രതിനിധീകരിക്കുന്നതിനായി ISCII കോഡുകൾ നൽകി. ISCII പുറത്തിറങ്ങിയ സമയത്ത് ശാസ്ത്രജ്ഞർ വർഷങ്ങളായി ഇന്ത്യയിൽ മൾട്ടിസ്ക്രിപ്റ്റ് സാങ്കേതികവിദ്യകളിൽ പരീക്ഷണം നടത്തിക്കൊണ്ടിരുന്നു, അതിനാൽ ഒന്നിലധികം എഴുത്ത് സംവിധാനങ്ങളെയും ഭാഷകളെയും ഒരേസമയം പിന്തുണയ്ക്കുന്നതിനുള്ള ഒരു കോഡ് നൽകാൻ ശ്രമിച്ചില്ല. മറിച്ച്, ഇൻഡിക് ലിപികളുടെ കുടുംബത്തിന്റെ പൊതു പശ്ചാത്തലം ഊന്നിപ്പറയുന്നതിന് ഇത് സവിശേഷമായിരുന്നു. ഈ ഒമ്പത് ലിപികളും പുരാതന ബ്രാഹ്മിയിൽ നിന്നാണ് ഉത്ഭവിച്ചത്; അതിനാൽ അവയെല്ലാം എഴുതുന്നതിനായി ഒരു സാർവത്രിക മോഡൽ വികസിപ്പിക്കാൻ കഴിയുമെന്ന് ISCII യുടെ ഡിസൈനർമാർ വാദിച്ചു.
 </p><p>

ഇന്ത്യയുടെ വ്യത്യസ്ത എഴുത്ത് സംവിധാനങ്ങൾക്കിടയിൽ എളുപ്പത്തിൽ ലിപ്യന്തരണം നടത്താൻ പൊതു മോഡൽ അനുവദിക്കുമെന്ന് ISCII യുടെ ഡെവലപ്പർമാർ അതിമോഹത്തോടെ അവകാശപ്പെട്ടു. ഒരു ദേവനാഗരി ഉപയോക്താവിന് അതിൽ എഴുതാൻ ബംഗാളി വായിക്കാനോ സംസാരിക്കാനോ കഴിയണമെന്നില്ല. മൾട്ടിസ്ക്രിപ്റ്റ് കീബോർഡിൽ 'ക' എന്ന സാധാരണ സ്വരസൂചകത്തെ പ്രതിനിധീകരിക്കുന്ന കീ അമർത്തി ഉചിതമായ ഗ്ലിഫ് ദൃശ്യമാകുന്നത് കാണാൻ അവർക്ക് കഴിയും.<label for="sn5" class="sidenote-number"></label><span class="sidenote">
Mahesh K. Sinha, “A Journey from Indian Scripts Processing to Indian Language Processing,” IEEE Annals of the History of7
Computing 31, no. 1 (January 2009): 8–31, https://doi.org/10.1109/MAHC.2009.1</span>
  </p>
  <figure>
<img src="./images/ISCII-scripts.png"/>
<figcaption>ഇസ്കി (ISCII) എൻകോഡിങ്ങിൽ ഉണ്ടായിരുന്ന ലിപികൾ - 1991
</figcaption>
</figure>

  <p>

1991 ൽ ഭാരതീയ ലിപികൾ എൻകോഡ് ചെയ്യുമ്പോൾ എല്ലാലിപികൾക്കും 128 ലിപിരൂപങ്ങൾ എൻകോഡ് ചെയ്യാനുള്ള സ്ഥലം നീക്കിവെച്ചു. ഇസ്കിയിലേതുപോലെത്തന്നെ ഈ 128 എണ്ണത്തിന്റെ ബ്ലോക്കുകൾക്ക് സമാനതകളുണ്ടായിരുന്നു. ദേവനാഗരിയുടെ ക എവിടെയാണോ അതേ സ്ഥലത്താണ് മറ്റുലിപികളുടെ കയുടെ ഉണ്ടായിരുന്നത്. ദേവനാഗരിയിൽ ഇല്ലാത്ത, അതേ സമയം മറ്റുലിപികളിൽ ഉള്ള ലിപികൾ ബാക്കിയിടങ്ങളിൽ വെച്ചു. ചില അക്ഷരങ്ങൾ എൻകോഡ് ചെയ്തില്ല. അവ പിന്നീട് ചേർത്തു.
  </p>
  <p>
  "പൂർണ്ണ വ്യഞ്ജനാക്ഷരം(Full conjunct) എന്ന് വിളിക്കപ്പെടുന്ന സമീപനമാണ് ISCII പിന്തുടർന്നത്. സ്കൂളുകളിൽ പഠിപ്പിച്ചിരുന്ന 25
വ്യഞ്ജനാക്ഷരങ്ങളെ അനുകരിക്കുക എന്നതായിരുന്നു ആശയം. ഒരു പൂർണ്ണ വ്യഞ്ജനാക്ഷരം വ്യഞ്ജനാക്ഷരത്തെയും
സ്വതസിദ്ധമായ സ്വരാക്ഷരത്തെയും പ്രതിനിധീകരിക്കുന്നു - ഉദാഹരണത്തിന്, ക. ക് എന്ന ശുദ്ധവ്യഞ്ജനവും അ എന്ന സ്വരാക്ഷരവും ചേരുമ്പോഴാണ് ക കിട്ടുന്നത്. അ യുടെ സ്വരചിഹ്നം നമ്മൾ എഴുതാറില്ല. ഇങ്ങനെ ഇല്ലാത്ത ഈ സ്വരാക്ഷരത്തിന് പകരം മറ്റു സ്വരചിഹ്നങ്ങൾ, ഉദാഹരണത്തിന് ഇ ചേരുമ്പോൾ കി ആവുന്നു. ശുദ്ധവ്യഞ്ജനരൂപം കിട്ടാൻ മലയാളത്തിലും മറ്റു ഭാഷകളിലും ഹാലന്ത് അല്ലെങ്കിൽ വിരാമ(മലയാളത്തിൽ ചന്ദ്രക്കല) ചേർക്കുന്നു. അപ്പോൾ ക് കിട്ടും.  </p><p>
വ്യഞ്ജനാക്ഷരങ്ങൾ പരസ്പരം ബന്ധിപ്പിക്കാൻ, ക്ക പോലെയുള്ള കൂട്ടക്ഷരങ്ങൾ ഉണ്ടാക്കാനും ഇതേ ചന്ദ്രക്കല ഉപയോഗിക്കും. ക + ് + ക = ക്ക. അതേ സമയം രണ്ട് വ്യഞ്ജനങ്ങൾ കൂടിച്ചേരുമ്പോൾ ഉണ്ടാകുന്ന കൂട്ടക്ഷരത്തിന് ലിപി ഇല്ലെങ്കിൽ ആ ചന്ദ്രക്കല വേറിട്ട് ദൃശ്യമാവുകയും ചെയ്യും. ഉദാഹരണത്തിന് ക + ് + പ = ക്പ. 
</p><p>
പക്ഷേ ചിലയിടങ്ങളിൽ ഇങ്ങനെ കൂട്ടക്ഷരത്തിന് ലിപി ഉണ്ടെങ്കിൽ ഉച്ചാരണത്തിന്റെ സ്വഭാവം വെച്ച് വേർപെടുത്തിത്തന്നെ എഴുതേണ്ടിവരും. ഉദാഹരണത്തിന്  താഴ്‌വാരം. ഴ്വ എന്ന ലിപിരൂപം അവിടെ ഭികാമ്യമല്ല. ഹാർഡ്‌വെയർ എന്നിടത്തും ഡ്വ എന്നായിപ്പോകരുത്ത്. ഇതിനായി യുണിക്കോഡ് Zero Width Non Joiner എന്ന പ്രത്യേകം അക്ഷരം ഉപയോഗിക്കണമെന്ന് അനുശാസിച്ചു. ഡിജിറ്റൽ എൻകോഡിങ്ങിൽ അങ്ങനെ എല്ലാ ലിപികൾക്കും ഒരു പുതിയ അക്ഷരത്തെ കൂടെ ചേർക്കേണ്ടിവന്നു.</p><p>
അതുകൊണ്ട് തീർന്നില്ല. മലയാളത്തിൽ ശുദ്ധവ്യഞ്ജനരൂപം രണ്ട് രീതിയിലുണ്ട്. ഉദാഹരണത്തിന് ന് എന്നതുകൊണ്ട് മാത്രം ന യുടെ സ്വരം ചേരാത്ത രൂപം കിട്ടില്ല. അവന് എന്ന വാക്കിലെ ന് എന്നത് ന-യുടെ കൂടെ പാതി ഉകാരം ചേർന്ന രീതിയിലാണ് മലയാളികൾ ഉച്ചരിക്കുന്നത്. അവൻ എന്നാകുമ്പോൾ നയുടെ ശുദ്ധരൂപത്തിലും. ഇസ്കിയിലോ യുണിക്കോഡിന്റെ 1991 പതിപ്പിലോ ചില്ലക്ഷരങ്ങളിൽ ഇല്ലായിരുന്നു. ചില്ലക്ഷരം എഴുതാൻ ചന്ദ്രക്കലക്ക് ശേഷം Zero Width Joiner എന്ന പ്രത്യേക അക്ഷരം ഉപയോഗിക്കാനാണ് നിർദ്ദേശമുണ്ടായിരുന്നത്. അങ്ങനെ ൻ = ന + ് + zwj. അപ്പോൾ രണ്ട് പ്രത്യേക അക്ഷരങ്ങൾ എല്ലാ ലിപികളിലേക്കും വന്നു.
</p>

 <figure>
<img src="./images/unicode1.0-ml.png"/>
<figcaption>യുണിക്കോഡ് ഒന്നാം പതിപ്പിലെ മലയാളാക്ഷരങ്ങൾ.(<a href="https://www.unicode.org/versions/Unicode1.0.0/CodeCharts1.pdf">Pdf</a> - പേജ് 16)
</figcaption>
</figure>
<h2>മലയാളം യുണിക്കോഡ്</h2>
<p>
 യുണിക്കോഡിന്റെ ഏറ്റവും പുതിയ പതിപ്പായ 17.0 <label for="sn5" class="sidenote-number"></label><span class="sidenote">യുണിക്കോഡ് 17 - മലയാളം https://www.unicode.org/charts/PDF/U0D00.pdf</span> ത്തിൽ 117 അക്ഷരങ്ങൾ എൻകോഡ് ചെയ്തിട്ടുണ്ട്. അനുവദിച്ചിരിക്കുന്ന 128 എണ്ണം ഉൾക്കൊള്ളാവുന്ന ബ്ലോക്കിൽ പതിനൊന്ന് ലിപികൾ ഒഴിഞ്ഞുകിടക്കുന്നു. അമ്പത്തൊന്ന് ആണോ, അമ്പത്താറ് ആണോ മലയാളാക്ഷരങ്ങൾ എന്ന് തർക്കിക്കുന്നിടത്ത് ഈ 117 എങ്ങനെ വന്നു എന്ന് വിശദമായി മനസ്സിലാക്കേണ്ടതുണ്ട്. ആധുനിക ഡിജിറ്റൽ മലയാളത്തിന്റെ അക്ഷരമാല ഈ എൻകോഡ് ചെയ്യപ്പെട്ട 117 ലിപിരൂപങ്ങളാണ്. അമ്പത്തൊന്ന്, അമ്പത്താറ് തർക്കങ്ങൾ കാലഹരണപ്പെട്ടതാണ്. 
 <figure>
<img src="./images/unicode-17-malayalam.png"/>
<figcaption>യുണിക്കോഡ് 17-ാം പതിപ്പിലെ മലയാളാക്ഷരങ്ങൾ
</figcaption>
</figure>

    <malayalam-unicode-explorer></malayalam-unicode-explorer>
<p>
   അക്ഷരമാലയിൽ സ്വരചിഹ്നങ്ങൾ നമ്മൾ പ്രത്യേകമായി പരിഗണിക്കാറില്ലായിരുന്നു. പക്ഷേ ഇ എന്ന സ്വരാക്ഷരം പോലെത്തന്നെ ി എന്ന സ്വരചിഹ്നം പ്രത്യേകമായി നിർവചിക്കപ്പെട്ട, സ്വന്തമായി 3 ബൈറ്റ് നിർവചനമുള്ള 'അക്ഷരമാണ്'. നേരത്തെ പറഞ്ഞപോലെ ഈ കോഡ് പോയിന്റുകൾ വെറും രൂപമോ, സ്റ്റോറോജോ മാത്രമല്ല. അവയ്ക്ക് അവയുടെ സ്വഭാവത്തെ നിർവചിക്കാനുള്ള കഴിവുകൂടിയുണ്ടു്.
  </p>
           
  
 

        <p>
ഔ അക്ഷരത്തിനു ൗ, ൌ എന്നീ 2 ചിഹ്നങ്ങൾ വെവ്വേറേ കോഡ് പോയിന്റുമായി നിർവചിക്കപ്പെട്ടിരിക്കുന്നു. ഇന്ന് ഇന്റർനെറ്റിലൊക്കെ ഇതുരണ്ടും മാറിമാറി ഉപയോഗിക്കുന്നുമുണ്ട്. പക്ഷേ ൌ എന്ന സ്വരചിഹ്നം കാലഹരണപ്പെട്ട് പോയതല്ലേ എന്നു ചിലർക്കു സംശയമുണ്ടാവാം. സത്യത്തിൽ, അക്ഷരങ്ങൾ കാലഹരണപ്പെട്ടുപോകുന്നതെങ്ങനെയാണു്? നിലനിന്നിരുന്നു എന്നു തെളിവുള്ള ഏതു മലയാളം എഴുത്തിനെയും ഡിജിറ്റൽ രൂപത്തിൽ രേഖപ്പെടുത്താൻ സാധിക്കണം, അതിനു കോഡ് പോയിന്റ് നിർവചനം വേണമെന്നതാണു് യുണിക്കോഡിന്റെ എൻകോഡിങ്ങ് മാനദണ്ഡം. അതുകൊണ്ടുതന്നെയാണു് പ്രാചീനമലയാളത്തിലുപയോഗിച്ചിരുന്ന പല അക്ഷരങ്ങളും നമുക്ക് ഈ കോഡ് പോയിന്റ് ചാർട്ടിൽ കാണാൻ കഴിയുന്നതു്.  
  </p>              
  
    <p>മുകളിൽകൊടുത്ത യുണിക്കോഡ് പട്ടികയിൽ പക്ഷ അക്ഷരങ്ങളും നമ്മൾ കണ്ടുശീലിച്ചവയല്ല. മലയാള അക്കങ്ങൾ, അളവുതൂക്കചിഹ്നങ്ങൾ, തിയ്യതിയുടെ ചിഹ്നം എന്നിവ അതിൽ കാണാം. കുടാതെ റ്റയുടെ പാതിയായ ഺ, പനയിലെ നയുടെ ഉച്ചാരണം വരുന്ന ഩ, സംസ്കൃതവാക്കുകളിൽ ഉപയോഗിക്കുന്ന ഽ (അവഗ്രാഹ) എന്നിവ കാണാം. വൈദിഗഗ്രന്ഥങ്ങൾ മലയാളത്തിൽ അച്ചടിച്ചിരുന്നപ്പോൾ ഉപയോഗിച്ചിരുന്ന ചന്ദ്രബിന്ധു, മേൽ അനുസ്വാരം, വട്ടത്തിലുള്ള വിരാമചിഹ്നം എന്നിവയെല്ലാം പിന്നീട് ചേർക്കുകയുണ്ടായി. ഇവയെല്ലാം ലിപിഗവേഷകർ പഴയ രേഖകളിൽ നിന്നും കണ്ടെത്തി യുണിക്കോഡ് കൺസോർഷ്യത്തിന് എൻകോഡ് ചെയ്യാനായി സമർപ്പിച്ച അക്ഷരങ്ങളാണ്. യുണിക്കോഡിൽ എൻകോഡ് ചെയ്താലേ അത്തരം രേഖകളുടെ ഡിജിറ്റൈസേഷൻ നടക്കൂ എന്നോർക്കണം. അറിയപ്പെടുന്ന ലിപിരൂപങ്ങളെല്ലാം എൻകോഡ് ചെയ്യുകയാണ് യുണിക്കോഡ് കൺസോർഷ്യത്തിന്റെ ലക്ഷ്യം.</p>
          <p>യുണിക്കോഡിന്റെ ആദ്യപതിപ്പുകളിൽ ചില്ലക്ഷരങ്ങൾ എൻകോഡ് ചെയ്തിട്ടില്ലായിരുന്നു. നേരത്തെ പറഞ്ഞപോലെ zwj ഉപയോഗിച്ച് എഴുതുന്ന പതിവായിരുന്നു ഉണ്ടായിരുന്നത്. അതായത് ൻ = ന + ZWJ. പിന്നീട് ചില്ലക്ഷരങ്ങൾക്ക് ഒറ്റയ്ക്കുള്ള കോഡ് പോയിന്റ് വേണമെന്ന ചർച്ച വരികയും യൂണിക്കോഡിന്റെ 5.1 പതിപ്പിൽ അവ എൻകോഡ് ചെയ്യപ്പെടുകയും ഉണ്ടായി. ഒരിക്കൽ യുണിക്കോഡിൽ എഴുതിയ ഉള്ളടക്കം എല്ലാ കാലത്തും നിലനിൽക്കും എന്ന യുണിക്കോഡിന്റെ നയപ്രകാരം രണ്ടു രീതിയിൽ ചില്ലക്ഷരങ്ങൾ എഴുതുന്നതും ശരിയാണ്. സോഫ്റ്റ്‌വെയർ സംവിധാനങ്ങൾ രണ്ടു രീതിയിലുള്ള ചില്ലക്ഷരങ്ങളേയും ചില്ലായിത്തന്നെ പരിഗണിക്കണമെന്ന നിലവന്നു. ഈ സംവാദം വർഷങ്ങളോളം നീണ്ടതായിരുന്നു. അതിന്റെ വിശദാംശങ്ങളിലേക്ക് ഈ ലേഖനത്തിൽ കടക്കുന്നില്ല.</p>
  <p>ന്റ എന്ന കൂട്ടക്ഷരം ന് + റ എന്ന രീതിയിലാണ് മിക്ക ഫോണ്ടുകളും ടൈപ്പിങ്ങ് സംവിധാനങ്ങളും കണക്കാക്കിയിരുന്നത് - മൈക്രോസോഫ്റ്റിന്റെ കാർത്തിക ഫോണ്ടൊഴിച്ച്. അതിൽ ൻ+റ ആയിരുന്നു ന്റ. ചില്ല് + റ എന്ന ക്രമം പക്ഷേ ഹെൻറി എന്ന പോലത്തെ വാക്കുകൾക്കാണ് വേണ്ടത്.  <label for="sn5" class="sidenote-number"></label><span class="sidenote"><a href="https://blog.smc.org.in/nta-rendering-rules/">ന്റ - ഭാഷ, യുണിക്കോഡ്, ചിത്രീകരണം</a></span>ഈ പ്രശ്നം മൈക്രോസോഫ്റ്റ് പരിഹരിക്കുന്നതിനുപകരം യൂണിക്കോഡിൽ ൻ+്+റ എന്ന എൻകോഡിങ്ങ് ക്രമം കൊണ്ടുവന്നു. അപ്പോൾ ന്റ രണ്ടു രീതിയിൽ എഴുതാമെന്നായി. ഈ പ്രശ്നം വളരെയേറെ ചർച്ചകൾക്ക് ശേഷം 2021 ൽ രണ്ടുതരം ന്റയും ഒരു പോലെ പരിഗണിക്കമെന്ന തീർപ്പിലെത്തി.<label for="sn5" class="sidenote-number"></label><span class="sidenote"><a href="https://www.unicode.org/L2/L2019/19345r-malayalam-nta.pdf">Alterative encodings of nta</a> - Proposal for clarifications - Liang Hai (2019)</span> </p>
    <p>ന്റ-പോലെത്തന്നെ വായനയും എഴുത്തും ഒത്തുപോകാത്ത അക്ഷരമാണ് റ്റ. റ 
+ ് + റ എന്നാണ് യുണിക്കോഡിൽ എഴുതേണ്ടത്. അടുക്കിയുള്ള രണ്ട് റ ആണ് മിക്ക ഫോണ്ടുകളും കാണിക്കുക. നിരത്തിയെഴുതുന്ന ററ പഴയ ഫോണ്ടുകളിലും അച്ചടിയിലും ഉണ്ടായിരുന്നു. പക്ഷേ അത് ആശയക്കുഴപ്പമുണ്ടാക്കുന്നതാണ്. അററകുററപ്പണി എന്ന് അ റ റ കു റ റ പ്പണി എന്നും വായിക്കാമല്ലോ. ടൈപ്പു ചെയ്യുമ്പോൾ പരിചയമില്ലാത്തവർ രണ്ടു റ നിരത്തിടൈപ്പു ചെയ്യാറുണ്ട്. രൂപത്തിനോടൊപ്പം തന്നെ അടങ്ങിയിരിക്കുന്ന ബൈറ്റൂകളുടെ പ്രാധാന്യം തിരിച്ചറിഞ്ഞാലേ റ്റ നേരെയെഴുതേണ്ടതിന്റെ ആവശ്യം ബോധ്യമാകൂ.</p>
   
    <p>
ഭാര്യ, സൂര്യന്‍, കര്‍ത്താവു് തുടങ്ങിയ വാക്കുകളൊക്കെ ര്‍ എന്നതിനു പകരം അക്ഷരങ്ങള്‍ക്കു മുകളില്‍ കുത്തക്ഷരം ഇട്ടെഴുതുന്ന ശൈലി കണ്ടിട്ടുണ്ടാവുമല്ലോ. ര അടിസ്ഥാനമായ അക്ഷരമായതുകൊണ്ടും അക്ഷരങ്ങള്‍ക്കു മുകളില്‍ കുറിപോലെ ഇടുന്നതുകൊണ്ടും ഗോപി രേഫം എന്ന പേരിതിനുണ്ടു്. കുത്തുരേഫം എന്നും വിളിക്കാം. ഇംഗ്ലീഷില്‍ Dot Reph എന്നും പറയും.
ഈ അക്ഷരം ര്‍ എന്നതിനു തുല്യമായ ഉച്ചാരണമാണെങ്കിലും യുണിക്കോഡ് സ്വന്തമായി കോഡ് പോയിന്റ് കൊടുത്തിട്ടുണ്ടു്. അതുകൊണ്ടുതന്നെ കര്‍ത്താവു്, കൎത്താവു് എന്നീ രണ്ടുവാക്കുകള്‍ ഡേറ്റയില്‍ വ്യത്യാസപ്പെട്ടിരിക്കുന്നു. ഡേറ്റയില്‍ ഈ അക്ഷരം ഉച്ചരിക്കുന്ന പോലെത്തന്നെ വ്യഞ്ജനത്തിനു തൊട്ടുമുമ്പു് വരും. അഥര്‍വ്വം എന്നതു് അഥൎവ്വം എന്ന രീതിയില്‍ എഴുതുമ്പോള്‍ ഡേറ്റയില്‍ അതു് താഴെപ്പറയുന്ന ക്രമത്തിലാണു്  <label for="sn5" class="sidenote-number"></label><span class="sidenote"><a href="https://blog.smc.org.in/malayalam-fonts-and-rendering-dot-reph/">ഗോപിരേഫം അഥവാ കുത്തുരേഫം</a>-സന്തോഷ് തോട്ടിങ്ങൽ</span>
 </p>              
  
    <p>
അ+ഥ+ ൎ + വ + ് + വ + ം = അഥൎവ്വം
 </p>              
 

 <h2>അക്ഷരത്തെറ്റ് </h2>
 <p>
 മഷിപുരണ്ട അക്ഷരങ്ങളിൽ നിന്ന് ഡിജിറ്റൽ അക്ഷരങ്ങളിലേക്കെത്തുമ്പോൾ അക്ഷരത്തെറ്റൂകളുടെ സ്വഭാവവും മാറുന്നുണ്ട്. <label for="sn5" class="sidenote-number"></label><span class="sidenote">അക്ഷരത്തെറ്റുകളെയും സ്പെല്ലിങ്ങ് ചെക്കറിനെയും കുറിച്ചുള്ള വിശദവായനക്ക് <a href="https://blog.smc.org.in/malayalam-spellchecker-a-morphology-analyser-based-approach/">Malayalam spellchecker – a morphology analyser based approach</a> എന്ന ലേഖനം കാണുക</span> അതിൽത്തന്നെ ഇതുവരെ കാണാത്ത ഒരു പ്രത്യേകതരം അക്ഷരത്തെറ്റുമുണ്ട്.  പേപ്പറിൽ എഴുതുമ്പോൾ അക്ഷരങ്ങൾക്ക് രൂപം മാത്രമേ ഉള്ളൂ, പക്ഷേ ഡിജിറ്റൽ അക്ഷരങ്ങൾക്ക് രൂപവും സ്വന്തമായ ഐഡന്റിറ്റിയുമുണ്ടെന്നു പറഞ്ഞല്ലോ. അക്ഷരമെന്നാൽ രൂപം മാത്രമാണെന്ന് തെറ്റിദ്ധാരണയിൽ നിന്ന് ഡിജിറ്റൽ ഉള്ളടക്കത്തിൽ ഉണ്ടാവുന്ന ചില അക്ഷരത്തെറ്റുകളുണ്ട്. പടം, കരം എന്നൊക്കെ എഴുതുമ്പോൾ ഉള്ള അം ചിഹ്നം (അനുസ്വാരം) എഴുതുമ്പോൾ പലരും പലവലിപ്പത്തിൽ എഴുതും ടവർഗത്തിന്റെ ഠ, പൂജ്യം 0, ഇംഗ്ലീഷിലെ o, O, ഇതൊക്കെയും വെറും വട്ടങ്ങളാണല്ലോ. അതുകൊണ്ട് എഴുത്തിലെ വട്ടങ്ങളെ സന്ദർഭം നോക്കി നമ്മൾ വായിക്കും. പക്ഷേ ടൈപ്പു ചെയ്യുമ്പോഴും അങ്ങനെ മതി എന്നു കരുതി പട0, കടo എന്ന് ധാരാളം പേരെഴുതുന്നു. കാഴ്ചയിൽ ഏകദേശമായെങ്കിലും, എല്ലാവിധത്തിലുമുള്ള കമ്പ്യുട്ടേഷനെ സംബന്ധിച്ചും ഇത് അക്ഷരത്തെറ്റാണ്. ടൈപ്പിങ്ങ് ശീലിക്കുന്നതിൽ വന്ന ശ്രദ്ധക്കുറവാണ്. വേറൊന്ന് ദുഃഖം എന്നെഴുതുമ്പോഴാണ്. വിസർഗം(ഃ) പലർക്കും ടൈപ്പു ചെയ്യാനറിയാത്തതുകൊണ്ട് എളുപ്പത്തിൽ ടൈപ്പു ചെയ്യാവുന്ന : (colon) ടൈപ്പു ചെയ്യും. ദു:ഖം എന്ന്. അതുപോലെ പ്ര - എന്നതിനുപകരം (പ - ബ്രാക്കറ്റ്  ഉപയോഗിച്ച് എഴുതുന്നവരുണ്ട്. (പക)ശ0 എന്നെഴുതിയാൽ പ്രകാശമാകുമോ?
 </p>
 <p>
 ഇൻസ്ക്രിപ്റ്റ് കീബോർഡ്, അല്ലെങ്കിൽ ഏതെങ്കിലും വിധത്തിലുള്ള ഓൺസ്ക്രീൻ കീബോർഡ് ഉപയോഗിക്കുന്നവർ വരുത്തുന്ന വേറൊരു തെറ്റുണ്ട്. മലയാള അക്കങ്ങൾ - ൧ ൨ ൩ ൪ ൫ ൬ ൭ ൮ ൯  - എന്നിവ ഇതിന്റെ ലേയൌട്ടിൽ കാണുമ്പോൾ ചില്ലക്ഷരങ്ങൾക്ക് പകരം ടൈപ്പു ചെയ്യും.  അവൻ എന്നതിനുപകരം അവ൯, കർഷകൻ എന്നതിനുപകരം ക൪ഷക൯ എന്നിങ്ങനെ. 
  </p>
 <p>
 ഇത് വ്യക്തികൾ സോഷ്യൽ മീഡിയയിലോ ചാറ്റിങ്ങിലോ വരുത്തുന്ന തെറ്റുമാത്രമാണെന്നു കരുതരുത്. 2015 ൽ സംസ്ഥാന തിരഞ്ഞെടുപ്പു കമ്മീഷന്റെ വോട്ടര്‍പട്ടികയില്‍  ഇത്തരം തെറ്റുകൾ ധാരാളമായി കണ്ടിരുന്നു.<label for="sn5" class="sidenote-number"></label><span class="sidenote"><a href="https://blog.smc.org.in/electoral-malayalam-mistakes">വോട്ടര്‍പട്ടികയില്‍ ഗുരുതരമായ ടൈപ്പിങ്ങ് പിഴവുകൾ</a>  - SMC Blog</span>. പിന്നീട്  റേഷൻ കാർഡുകളിലും ഇതേ തെറ്റ് കണ്ടിരുന്നു.
 </p>
 
  <figure>
<img src="./images/electoral-mistake.png">
 <figcaption>വോട്ടർപ്പട്ടികയിലെ അക്ഷരത്തെറ്റുകൾ
</figcaption>
</figure>


 
  <figure>
<img src="./images/script-reformation-order.png">
 <figcaption>2022 ൽ ലിപിപരിഷ്കരണവുമായി ബന്ധപ്പെട്ട്  മലയാളം എങ്ങനെ എഴുതണമെന്ന് വിശദീകരിക്കാനായി കേരള സർക്കാർ പുറത്തിറക്കിയ <a href="https://kerala.gov.in/assets/malayalamfonts/ezhuththureethi.pdf">കൈപ്പുസ്തകത്തിൽ നിന്നും</a>. മുഖ്യമന്ത്രിയുടെ പേരിലും മറ്റുപലയിടത്തും ചില്ലക്ഷരങ്ങൾക്ക് പകരം മലയാളം അക്കങ്ങൾ ഉപയോഗിച്ചിരിക്കുന്നത് ശ്രദ്ധിക്കുക.
</figcaption>

</figure>

<p>
മലയാളം ഒരു അക്ഷരമാലാപരമായ എഴുത്ത് സമ്പ്രദായം (alphasyllabary writing system) ഉപയോഗിക്കുന്നു. നിങ്ങൾ എഴുതുന്ന ഓരോ അക്ഷരവും ഒരു സ്വനിമത്തിന്റെ (phoneme) അക്ഷരരൂപത്തിലുള്ള (grapheme) പ്രതിനിധാനമാണ്. വിശാലമായ അർത്ഥത്തിൽ, മലയാളത്തെ ഒന്നോടൊന്ന് അക്ഷരരൂപം-സ്വനിമം ബന്ധമുള്ള(1:1 graphme-phoneme) ഒരു ഭാഷയായി കണക്കാക്കാം. എന്നാൽ ഇംഗ്ലീഷ് പോലുള്ള ഭാഷകളിൽ, അക്ഷരങ്ങൾ വിവിധ ശബ്ദങ്ങളെ പ്രതിനിധീകരിക്കാം, അല്ലെങ്കിൽ ഒരേ ശബ്ദം വിവിധ രീതികളിൽ എഴുതപ്പെടാം. മലയാളത്തിൽ, ഒരൊറ്റ അക്ഷരസഞ്ചയം മാത്രമേ ഒരു അക്ഷരത്തെ പ്രതിനിധീകരിക്കാൻ കഴിയൂ എന്നതിനാൽ, അക്ഷരങ്ങൾ തമ്മിലുള്ള തെറ്റിദ്ധാരണ ഉണ്ടാകുന്നില്ല. ഉദാഹരണത്തിന്, ഇംഗ്ലീഷിൽ, Education, Ship, Machine, Mission എന്നിവയിലെല്ലാം 'sh' എന്ന ശബ്ദം ([∫]) ഉണ്ട്. അതിനാൽ, ഒരാൾക്ക് ഈ അക്ഷരക്കൂട്ടുകൾ മാറിപ്പോകാം. എന്നാൽ മലയാളത്തിൽ, 'sh' ശബ്ദമാണെങ്കിൽ ([∫]), അത് എപ്പോഴും ഷ തന്നെയായിരിക്കും.
</p>
<p>
ഇക്കാരണത്താൽ, ഇംഗ്ലീഷിൽ പ്രചാരത്തിലുള്ള  നാല് എഡിറ്റ് ഓപ്പറേഷനുകൾ (നീക്കംചെയ്യൽ, കൂട്ടിച്ചേർക്കൽ, മാറ്റംവരുത്തൽ, സ്ഥാനമാറ്റം) വഴി ഉണ്ടാകുന്ന അക്ഷരത്തെറ്റുകൾ മലയാളത്തിലെ പിശകുകളുടെ കൃത്യമായ വർഗ്ഗീകരണം ആയിരിക്കണമെന്നില്ല. നമുക്ക് മലയാളത്തിലെ അക്ഷരത്തെറ്റ് രീതികളെ വർഗ്ഗീകരിക്കാനും വിശകലനം ചെയ്യാനും ശ്രമിക്കാം.
</p>
<p>
<strong>സ്വനിമപരമായ മാറിപ്പോകൽ (Phonetic approximation) </strong> - 1:1 അക്ഷരരൂപം-സ്വനിമം ബന്ധം എന്നത് സിദ്ധാന്തമാണ്. എന്നാൽ ഇത് കാരണം, അക്ഷരങ്ങളുടെ കൃത്യമല്ലാത്ത ഉച്ചാരണം തെറ്റായ അക്ഷരവിന്യാസത്തിന് കാരണമാകും. ഉദാഹരണത്തിന്, ഭൂമി എന്ന് വായിക്കുന്നതിലെ ഒരു എളുപ്പവഴിയാണ് ബൂമി. ഉച്ചാരണത്തിലെ ഈ എളുപ്പവഴി സാധാരണമായതിനാൽ, ചിലപ്പോൾ ആളുകൾ തങ്ങൾ തെറ്റായ രീതിയിലാണ് എഴുതുന്നതെന്ന് കരുതുകയും അനാവശ്യമായി തിരുത്താൻ ശ്രമിക്കുകയും ചെയ്യും. പീഢനം -> പീഡനം എന്നത് അത്തരമൊരു ഉദാഹരണമാണ്. മലയാളത്തിലെ ഓരോ വ്യഞ്ജനത്തിനും ഖരം, അതിഖരം, മൃദു, ഘോഷം  എന്നീ രൂപങ്ങളുണ്ട്. ഇവ പരസ്പരം മാറിപ്പോകുന്നത് വളരെ സാധാരണമാണ്. ഉദാഹരണത്തിന്, ധ -> ദ, ഢ -> ഡ. അതുപോലെ, ദ -> ധ, ഡ -> ഢ.
</p>
<p>
<strong>വ്യഞ്ജനങ്ങളുടെ ഇരട്ടിപ്പ് (Gemination) </strong> - സംസാരത്തിൽ വ്യഞ്ജനങ്ങളുടെ ഇരട്ടിപ്പ് പലപ്പോഴും ഒഴിവാക്കുകയോ കുറയ്ക്കുകയോ ചെയ്യാറുണ്ട്, അതിനാൽ അത് എഴുത്തിലും കാണപ്പെടാം. മലയാളത്തിൽ ഇരട്ടിപ്പ് സൂചിപ്പിക്കുന്നത് ചില്ലക്ഷരം ഉപയോഗിച്ച് രണ്ട് വ്യഞ്ജനങ്ങളെ സംയോജിപ്പിച്ചാണ്. നീലതാമര/നീലത്താമര എന്നത് ഇത്തരത്തിലുള്ള തെറ്റുകൾക്ക് ഒരു ഉദാഹരണമാണ്. സ്വർണം/സ്വർണ്ണം, പാർടി/പാർട്ടി പോലുള്ള ചില തർക്കമുള്ള വാക്കുകളും ഉണ്ട്. വ്യഞ്ജനങ്ങളുടെ ഊന്നൽ സൂചിപ്പിക്കാനുള്ള മറ്റൊരു മാർഗ്ഗം മൃദു + വിരാമം + ഘോഷം ഉപയോഗിച്ചാണ്. അദ്ധ്യാപകൻ/അധ്യാപകൻ, തീർഥം/തീർത്ഥം, വിഡ്ഡി/വിഡ്ഢി ജോഡികൾ ഉദാഹരണങ്ങളാണ്.
</p>
<p>
കടുപ്പമുള്ളതും മൃദുവായിട്ടുള്ളതുമായ വകഭേദങ്ങളിലെ ആശയക്കുഴപ്പം (Hard, Soft variants confusion) - ഉദാഹരണങ്ങൾ: ശ/ഷ, ര/റ, ല/ള.
</p>
<p>
<strong>സ്വരാക്ഷരങ്ങൾ (Vowels) </strong>- സ്വരം നീട്ടുകയോ കുറയ്ക്കുകയോ ചെയ്യുന്നതും, സന്ധി സ്വരങ്ങളും (gliding vowels) അർദ്ധസ്വരാക്ഷരങ്ങളും ആണ് സ്വരങ്ങൾ സംബന്ധിച്ച എഴുത്തിലെ തെറ്റുകൾക്ക് കാരണം.     മലയാളത്തിലെ ഓരോ സ്വരവും ഹ്രസ്വസ്വരമോ ദീർഘസ്വരമോ ആകാം. പ്രാദേശിക ഭാഷാഭേദം ആളുകളെ ഒന്നിനുപകരം മറ്റൊന്ന് ഉപയോഗിക്കാൻ പ്രേരിപ്പിക്കാം. ചിലപ്പൊൾ/ചിലപ്പോൾ ഒരു ഉദാഹരണമാണ്. പല ഇൻപുട്ട് ടൂളുകളിലും ഹ്രസ്വവും ദീർഘവുമായ സ്വരരൂപങ്ങൾ അടുത്തടുത്ത കീസ്ട്രോക്കുകളിലാണ് നൽകിയിരിക്കുന്നത്, ഇത് പിശകുകൾക്ക് കാരണമാവാം. ഇൻസ്ക്രിപ്റ്റ് കീബോർഡിൽ, ഹ്രസ്വവും ദീർഘവുമായ സ്വരങ്ങൾ സാധാരണ, ഷിഫ്റ്റ് സ്ഥാനങ്ങളിലാണ്. ട്രാൻസ്‌ലിറ്ററേഷൻ അടിസ്ഥാനമാക്കിയുള്ള ഇൻപുട്ട് രീതികളിൽ, ദീർഘസ്വരങ്ങൾ പലപ്പോഴും ആവർത്തിച്ചുള്ള കീകൾ (i, ii എന്നിവ ി, ീ എന്നിവയ്ക്ക്) ഉപയോഗിച്ചാണ് ടൈപ്പ് ചെയ്യുന്നത്.
</p>
<p>
    ഋ എന്ന സ്വരം ഉച്ചാരണത്തിൽ റി യോ റു വോടു അടുത്താണ്. ഉദാഹരണം: ഋതു/റിതു. വ്യഞ്ജനത്തോടൊപ്പം ഋ യുടെ സ്വരചിഹ്നം വരുമ്പോൾ അത് ്ര യോട് അടുത്താണ്. ഉദാഹരണം: ഗൃഹം/ഗ്രഹം. ഹൃദയം/ഹ്രുദയം.
</p>
<p>
    ഐ, ഔ എന്നീ സന്ധി സ്വരങ്ങൾ അവയുടെ ഘടക സ്വരങ്ങളുമായി തെറ്റിദ്ധരിക്കപ്പെടാറുണ്ട്. കൈ/കഇ/കയ്, ഔ/അഉ/അവു എന്നിവ ഉദാഹരണങ്ങളാണ്.
</p>
<p>
    മലയാളത്തിൽ, കുറഞ്ഞ പ്രയത്നം കാരണം ഇ ക്ക് പകരം എ ഉപയോഗിക്കാനുള്ള പ്രവണതയുണ്ട്. ഉദാഹരണങ്ങൾ: ചിലവ്/ചെലവ്, ഇല/എല, തിരയുക/തെരയുക. ഈ വകഭേദങ്ങളുടെ വ്യാപകമായ ഉപയോഗം കാരണം, ഒരു വാക്ക് തെറ്റാണെന്ന് പറയാൻ ചിലപ്പോൾ വളരെ പ്രയാസമാണ്. ഈ ലേഖനത്തിന്റെ അവസാനം വ്യവസ്ഥ, അവ്യവസ്ഥ എന്ന ചർച്ച കാണുക.
</p>
<p>
<strong>ചില്ലുകൾ (Chillus) </strong>- ചില്ലുകൾ ശുദ്ധവ്യഞ്ജനങ്ങളാണ്. ചിലപ്പോൾ ഒരു വ്യഞ്ജനം + വിരാമം ശ്രേണിക്ക് ചില്ലിൽ നിന്ന് സ്വനിമപരമായ വ്യത്യാസമില്ല. ഉദാഹരണത്തിന്, കല്പന/കൽപന, നിൽക്കുക/നില്ക്കുക എന്നീ കൂട്ടിച്ചേർക്കലുകൾ. ർ എന്ന ചില്ല് ചിലപ്പോൾ ഋ ചിഹ്നവുമായി തെറ്റിദ്ധരിക്കപ്പെടാറുണ്ട്. ഉദാഹരണങ്ങൾ: പ്രവർത്തി/പ്രവൃത്തി. മ യുടെ  ചില്ലു രൂപമായ ം അനുസ്വാരമായോ മ+വിരാമ രൂപമായോ പ്രത്യക്ഷപ്പെടാം. ഉദാഹരണങ്ങൾ: പംപ, പമ്പ. എന്നാൽ ഇതിന് പംമ്പ എന്ന് കാണുന്നത് അസാധാരണമല്ല. ചിലപ്പോൾ, അനുസ്വാരം ന് മായി തെറ്റിദ്ധരിക്കപ്പെട്ട് പമ്പ എന്നത് പന്പ ആയി മാറും. മ്പ്ര കൂട്ടക്ഷരത്തിനായി ന്+പ ഉപയോഗിച്ച ചില ബഗ്ഗുള്ള ഫോണ്ടുകളും ഉണ്ടായിരുന്നു.
</p>
<p>
<strong>ദുർബലമായ സ്വനിമം-അക്ഷരരൂപം ബന്ധം (Weak Phoneme-Grapheme correspondence)</strong> - ലിപിയുടെ ചരിത്രപരമോ പരിണാമപരമോ ആയ സ്വഭാവം കാരണം, മലയാളത്തിൽ അക്ഷരരൂപങ്ങളുമായി ദുർബലമായ ബന്ധമുള്ള ചില സ്വനിമങ്ങളുമുണ്ട്. ബ്രഹ്മം/ബ്രമ്മം എന്നതിലെ ഹ്മ/മ്മ, നന്ദി/നന്നി എന്നതിലെ ന്ദ/ന്ന, ചിഹ്നം/ചിന്നം എന്നതിലെ ഹ്ന/ന്ന എന്നിവ നിങ്ങൾ ഉച്ചരിക്കുന്നത് നിങ്ങൾ എഴുതുന്നതുമായി കൃത്യമായി ഒത്തുപോകാത്തതിന് ഉദാഹരണങ്ങളാണ്.
</p>
<p>
<strong>റ്റ, ന്റ</strong> - ഈ രണ്ട്  കൂട്ടക്ഷരങ്ങൾ അക്ഷരങ്ങളിൽ നിന്നും ഉച്ചാരണത്തിൽ നിന്നും വളരെയധികം വ്യതിചലിക്കുന്നു. പേന ഉപയോഗിച്ച് എഴുതുമ്പോൾ, ആളുകൾ ഈ കൂട്ടക്ഷരങ്ങളുടെ രൂപം വരയ്ക്കുന്നതിനാൽ വലിയ തെറ്റുകൾ വരുത്തുന്നില്ല, എന്നാൽ ടൈപ്പ് ചെയ്യുമ്പോൾ, കൃത്യമായ കീ സീക്വൻസ് അറിയേണ്ടതുണ്ട്, അപ്പോൾ അവർക്ക് ആശയക്കുഴപ്പമുണ്ടാകുന്നു. ഈ കൂട്ടക്ഷരങ്ങൾക്കുള്ള സാധാരണ തെറ്റുകൾ ററ, ൻറ, ൻറ്റ, ൻററ എന്നിവയാണ്.
</p>
<p>
<strong>ദൃശ്യപരമായ സാമ്യം (Visual similarity)</strong> കൈയക്ഷരം അടിസ്ഥാനമാക്കിയുള്ളതോ ചില ഓൺ-സ്ക്രീൻ കീബോർഡുകളോ പോലുള്ള ദൃശ്യ ഇൻപുട്ട് രീതികൾ ഉപയോഗിക്കുമ്പോൾ, ഉപയോക്താക്കളോ ഇൻപുട്ട് ടൂളോ ദൃശ്യപരമായ സാമ്യം കാരണം തെറ്റുകൾ വരുത്തുന്നു.

    ൃ, ്യ എന്നിവ പലപ്പോഴും തെറ്റിദ്ധരിക്കപ്പെടാറുണ്ട്.

    ജ്ഞ, ഞ്ജ എന്നത് ആളുകൾക്ക് വളരെ ആശയക്കുഴപ്പമുണ്ടാക്കുന്ന ഒരു സാധാരണ ശ്രേണിയാണ്. ആദരാജ്ഞലി/ആദരാഞ്ജലി.

    ത്സ, ഝ മറ്റൊരു സംയോജനമാണ്.

    ള്ള, ള യുടെ ഇരട്ടിച്ച രൂപം, അടുത്തടുത്ത രണ്ട് ള കൾക്ക് സമാനമാണ്. മലയാളം ഇൻപുട്ടിംഗ് അനൗപചാരികമായി പഠിച്ച ആളുകൾക്കിടയിൽ ഇത്തരത്തിലുള്ള തെറ്റുകൾ വളരെ സാധാരണമാണ്. അടുത്തടുത്ത രണ്ട് റ കൾ റ്റ യ്ക്കുള്ള മറ്റൊരു തെറ്റാണ്.
 
</p>
<p>
<strong>പ്രാദേശിക ഭാഷാഭേദം മൂലമുള്ള അവ്യക്തത (Ambiguity due to regional dialect)</strong> - ക്രിയകളിൽ യ് ചേർക്കുന്നത് ഇതിന് ഒരു നല്ല ഉദാഹരണമാണ്. കുറക്കുക/കുറയ്ക്കുക, ചിരിക്കുക/ചിരിയ്ക്കുക. നാമങ്ങളുടെ വിഭക്തിരൂപങ്ങളിലും: പൂച്ചയ്ക്ക്/പൂച്ചക്ക്. വാക്കിന്റെ അവസാനം ഒരു ശുദ്ധവ്യഞ്ജനവും ഊന്നൽ നൽകിയ വ്യഞ്ജനവും തമ്മിൽ വേർതിരിച്ചറിയാൻ സംവൃതോകാരം ഉപയോഗിക്കുന്നത് വളരെ ചർച്ചാവിഷയമായ ഒന്നാണ്. ഉദാഹരണത്തിന്, അവന്/അവനു്/അവനു. ലിപി പരിഷ്കരണം കാരണം നു് ന്റെ ഉപയോഗം കുറവാണെങ്കിലും, ഈ രൂപങ്ങളെല്ലാം സാധാരണമാണ്. എന്നാൽ ലിപി പരിഷ്കരണം ഒരു സമ്പൂർണ്ണ പരിവർത്തനമല്ലാത്തതിനാൽ, അത് ഇപ്പോഴും ഉപയോഗത്തിലുണ്ട്.
</p>
<p>
<strong>സ്‌പേസുകൾ (Spaces)</strong> - മലയാളം ഒരു അഗ്ലൂട്ടിനേറ്റീവ് ഭാഷ (agglutinative language) ആണ്. വാക്കുകൾ കൂട്ടിച്ചേർക്കാമെങ്കിലും, ആളുകൾക്ക് സ്പേസ് ഇട്ട് ലളിതമായ വാക്കുകളായി എഴുതുന്നതിൽ തടസ്സമൊന്നുമില്ല. എന്നാൽ ഇത് അർത്ഥം മാറ്റാൻ സാധ്യതയുള്ളതിനാൽ ശ്രദ്ധയോടെ ചെയ്യണം. "ആന പുറത്തു കയറി”, “ആനപ്പുറത്തു കയറി”, “ആനപ്പുറത്തുകയറി”, “ആനപ്പുറത്ത് കയറി” എന്നിവ ഒരു ഉദാഹരണമാണ്.

മറ്റൊരു ഉദാഹരണം: “മലയാള ഭാഷ”, “മലയാളഭാഷ” - ഇവിടെ, "മലയാള" എന്ന സാധുവായ വാക്കില്ല. നാമവിശേഷണമായി ഭാഷ യുമായി ചേരുമ്പോൾ മാത്രമേ അവസാനത്തെ അനുസ്വാരം ഇല്ലാതാകുന്നുള്ളൂ. ഒരു മോർഫോളജി അനലൈസറിന് "മലയാളഭാഷ" യെ മലയാളം <pre><proper-noun><adjective>ഭാഷ<noun> </pre>എന്ന് കൃത്യമായി വിശകലനം ചെയ്യാൻ കഴിയും. എന്നാൽ ഭാഷ ഈ നിയമം ലംഘിക്കുകയും പലരും സ്പേസ് ധാരാളമായി ഉപയോഗിക്കുകയും ചെയ്യുന്നതിനാൽ, ഒരു സ്പെൽചെക്കറിന് ഈ കേസുകൾ കൈകാര്യം ചെയ്യേണ്ടിവരും.
</p>
<p>
<strong>വിരൽ പിഴവ് (Slip of Finger)</strong> കീ അമർത്തലുകളിലെ ആകസ്മികമായ കൂട്ടിച്ചേർക്കലുകളോ ഒഴിവാക്കലുകളോ ആണ് അക്ഷരത്തെറ്റുകൾക്ക് ഒരു സാധാരണ കാരണം. അക്ഷരമാല അടിസ്ഥാനമാക്കിയുള്ള ഭാഷകളിൽ, മിക്കവാറും ഈ തരത്തിലുള്ള പിശകുകൾ പരിഹരിക്കപ്പെടുന്നു. മലയാളത്തിലും ഇത്തരത്തിലുള്ള ആകസ്മികമായ വിരൽ പിഴവ് സംഭവിക്കാം. ലാറ്റിൻ അടിസ്ഥാനമാക്കിയുള്ള ഭാഷകൾക്ക്, നമുക്ക് ഒരു QWERTY കീബോർഡ് ലേഔട്ട് അറിയാവുന്നതുകൊണ്ടും ഇത്തരത്തിലുള്ള പ്രശ്നങ്ങൾക്ക് ഒപ്റ്റിമൈസ് ചെയ്ത പരിശോധനകൾ നടത്താൻ കഴിയുന്നതുകൊണ്ടും ചില വിശകലനങ്ങൾ നടത്താൻ കഴിയും. മലയാളം ഇൻപുട്ട് ചെയ്യുന്നതിന് (ഇൻസ്ക്രിപ്റ്റ്, സ്വനിമം, ട്രാൻസ്‌ലിറ്ററേഷൻ) QWERTY ക്ക് മുകളിൽ മറ്റൊരു തലത്തിലുള്ള മാപ്പിംഗ് ഉപയോഗിക്കുന്നതിനാൽ, ഈ പിശകുകൾ വിശകലനം ചെയ്യാൻ എളുപ്പമല്ല. അതിനാൽ, പൊതുവായി പറഞ്ഞാൽ, വാക്കിൽ ക്രമരഹിതമായ അക്ഷരങ്ങളോ ചില അക്ഷരങ്ങളുടെ ഒഴിവാക്കലോ പ്രതീക്ഷിക്കാം. ആകസ്മികമായി ഒരു സ്പേസ് കൂട്ടിച്ചേർക്കുന്നത് വാക്കിനെ രണ്ടായി വിഭജിക്കും എന്ന വെല്ലുവിളിയുണ്ട്, കൂടാതെ സ്പെൽചെക്കിംഗ് ഒരു സമയം ഒരു വാക്ക് എന്ന നിലയിൽ നടത്തിയാൽ അത് നമുക്ക് ശ്രദ്ധയിൽപ്പെടില്ല.
</p>


  <h2>കൂട്ടക്ഷരങ്ങൾ </h2>
          <p>
          അക്ഷരം എന്ന വാക്ക് ഈ ലേഖനത്തിൽ നിരവധി തവണ ഉപയോഗിച്ചു. എന്താണ് ഒരു അക്ഷരം? "കേരളം" എന്ന വാക്കിൽ മൂന്ന് അക്ഷരമുണ്ടെന്ന് നമ്മൾ പറയും. "ചക്ക" എന്ന വാക്കിൽ രണ്ടക്ഷരമുണ്ടെന്നും. കേ, ര, ളം - ഇവ ഓരോന്നും ഓരോ അക്ഷരമായി നമ്മൾ എണ്ണുന്നു. ക, ക്ക, ര, ള യും ഓരോ അക്ഷരങ്ങൾ തന്നെ. പൊതുവിൽ സില്ലബിൾ എന്ന രീതിയിലാണ് നമ്മൾ അക്ഷരത്തിന് അർത്ഥം കല്പിക്കുന്നത്. ഉച്ചാരണത്തിന്റെ ഒരു ഘടകം. ഉച്ചരിക്കുമ്പോൾ എവിടെ നിർത്താൻ പറ്റുമോ അത് ആ സില്ലബിളിന്റെ അതിര്. ലിപിരൂപം എന്ന വാക്ക് എഴുത്തിന്റെ പ്രാഥമിക ഘടകത്തെ സൂചിപ്പിക്കുന്നു. അപ്പോൾ ക്ക-യും ഒരു ലിപിരൂപമാണ്. ളം എന്നതിൽ ള, ം എന്നീ രണ്ട് ലിപി രൂപങ്ങളുണ്ട്. യുണിക്കോഡിൽ എൻകോഡ് ചെയ്തിരിക്കുന്നത് ലിപിയുടെ അറ്റോമിക് രൂപങ്ങളാണ്. ക്ക = ക + ് + ക ആണല്ലോ. അതുകൊണ്ട് ക്ക എൻകോഡ് ചെയ്യില്ല. ക, ചന്ദ്രക്കല എന്നിവ മാത്രമേ യുണിക്കോഡിൽ പ്രത്യേക കോഡ് പോയിന്റ് കൊടുത്തിട്ടുള്ളൂ. കൂട്ടക്ഷങ്ങൾ എങ്ങനെ ഉണ്ടാകുന്നുവെന്നത് യുണിക്കോഡിന്റെ നിർവചനത്തിന്റെ മുകളിലാണ് ഉള്ളത്. അങ്ങനെ മലയാളത്തിന്റെ നിരവധി കൂട്ടക്ഷരങ്ങൾ ഉണ്ടാകാം. എല്ലാ കൂട്ടക്ഷരങ്ങളും ഒറ്റ സിലബിൾ- ഉച്ചാരണഘടകം ആയിരിക്കുകയും ചെയ്യും. ചന്ദ്രക്കല ഉപയോഗിച്ച് നിരവധി കൂട്ടക്ഷരങ്ങൾ ഉണ്ടാക്കാമെങ്കിലും എല്ലാ കൂട്ടക്ഷരങ്ങളും ഭാഷയിൽ ഉപയോഗത്തിലുണ്ടാവണമെന്നില്ല. ഇത് പക്ഷേ കാലാനുസൃതമായി പുതിയ വാക്കുകൾ വരുമ്പോൾ മാറും. പ്രത്യേകിച്ചും അന്യഭാഷാപദങ്ങൾ പ്രചാരത്തിലാകുമ്പോൾ. സ്ബ എന്ന ഒരു കൂട്ടക്ഷരം വരുന്ന വാക്ക് മലയാളത്തിലുണ്ടെന്നു തോന്നുന്നില്ല. പക്ഷേ ഫേസ്ബുക്ക് പ്രചാരത്തിലായപ്പോൾ സ്ബ എന്ന് നമ്മൾ ധാരാളമായി എഴുതാൻ തുടങ്ങിയല്ലോ.
          </p>
   <p>മലയാളത്തിൽ രണ്ടോ അതിലധികമോ വ്യഞ്ജനാക്ഷരങ്ങൾ ചന്ദ്രക്കല യോജിപ്പിച്ച് ഒരു കൂട്ടക്ഷരം രൂപപ്പെടുന്നു. “ക്ക” എന്നത് 2 വ്യഞ്ജനാക്ഷരങ്ങളുള്ള ഒരു കൂട്ടക്ഷരമാണ്, ഇത് ക + ് + ക കൊണ്ട് രൂപം കൊള്ളുന്നു. സ്ത്ര എന്നത് 3 വ്യഞ്ജനാക്ഷരങ്ങളുള്ള ഒരു കൂട്ടക്ഷരമാണ്. സ+ ് + ത +്+ ര. ന്ത്ര്യ എന്നത് 4 വ്യഞ്ജനാക്ഷരങ്ങളുള്ള ഒരു കൂട്ടക്ഷരമാണ്. – ന + ് + ത + ് + ര + ് + യ. 4-ൽ കൂടുതൽ വ്യഞ്ജനാക്ഷരങ്ങളുള്ള കൂട്ടക്ഷരങ്ങൾ വിരളമാണ്. 5 വ്യഞ്ജനാക്ഷരങ്ങൾ ചേർന്നാണ് ഗ്ദ്ധ്ര്യ രൂപപ്പെടുന്നത്. </p>
   <p>മലയാളം കൂട്ടക്ഷരങ്ങളുടെ ഒരു ഫോർമൽ ഗ്രാമർ എന്തായിരിക്കും. ഫോർമൽ ഗ്രാമർ എന്നതുകൊണ്ട് ഉദ്ദേശിക്കുന്നത് കൂട്ടക്ഷരമുണ്ടാക്കാനുള്ള ഒരു ഫോർമുല എന്നുകരുതിയാൽ മതി.</p>
കൂട്ടക്ഷരത്തിന്റെ നമുക്ക് ഇങ്ങനെ നിർവചിക്കാം:
  </p>
     <p>  
  കൂട്ടക്ഷരം: ഒരു വ്യഞ്ജനം മറ്റൊരു വ്യഞ്ജനത്തോടോ കൂട്ടക്ഷരത്തിനോട് ചന്ദ്രക്കല ഉപയോഗിച്ച് ചേരുമ്പോൾ കിട്ടുന്നത്. (    Conjunct: A Consonant combined with another Conjunct or Consonant using Virama)<label for="sn5" class="sidenote-number"></label><span class="sidenote">ഇതൊരു റിക്കർസീവ് നിർവചനമാണ്. കാരണം കൂട്ടക്ഷരത്തെ കൂട്ടക്ഷരം കൊണ്ടുതന്നെ നിർവചിച്ചിരിക്കുന്നു.</span></p>
  
     <p> ഇതിൽ Virama:   ്., Consonants – Any of the set [കഖഗഘങചഛജഝഞടഠഡഢണതഥദധനപഫബഭമയരലവശഷസഹളഴറ]</p>
     
     <code>Conjunct = (Conjunct / Consonant ) Virama Consonant</code>
  <p>താഴെ ഒരു കൂട്ടക്ഷരം കൊടുത്ത് മേൽപ്പറഞ്ഞ നിർവചനം പരിശോധിക്കാവുന്നതാണ് </p>  
  <section>
  <script type="module">
	import {parse} from "./conjunct-parser.mjs";
	document.addEventListener('DOMContentLoaded', () => {
		const inputEl = document.getElementById("conjinput");
		inputEl.addEventListener("input", ()=>{
			try{
				conjparseresults.innerText = parse(inputEl.value);
			}catch(e){
				conjparseresults.innerText = "Failed to parse";
			}
		});
	});
  </script>
  <input type="text" id="conjinput"/>
  <div id="conjparseresults"></div>
  </section>
   <h2>സില്ലബിൾ </h2>
   <p>കൂട്ടക്ഷരത്തെ നിർവചിച്ചപോലെ ഉച്ചാരണഘടകങ്ങളെ - സില്ലബിളുകളെയും നമുക്ക് നിർവചിക്കാം.
   <ul>
   <li>സ്വരങ്ങൾ  എപ്പോഴും ഒരു സില്ലബിൾ ആണ്. അമ്മ എന്ന വാക്കിലെ അ ഒരു സില്ലബിൾ ആണ്. 
   </li>
   <li>സ്വരചിഹ്നമില്ലാത്തെ എല്ലാ വ്യഞ്ജനങ്ങളും കൂട്ടക്ഷരങ്ങളും ഒരു സില്ലബിൾ ആണ്. ചക്ക എന്ന വാക്കിൽ ച, ക്ക എന്ന രണ്ട് സില്ലബിൾ ഉള്ളപോലെ.
   </li>
      <li>ചിഹ്നം ചേർന്ന എല്ലാ വ്യഞ്ജനങ്ങളും കൂട്ടക്ഷരങ്ങളും ഒരു സില്ലബിൾ ആണ്. ഇവിടെ ചിഹ്നത്തെ ശ്രദ്ധിക്കേണ്ടതുണ്ട്.
         <ul>
   <li>ചന്ദ്രക്കല ഒരു ചിഹ്നമാണ്.പക്ഷേ ചന്ദ്രക്കല വാക്കിന്റെ അവസാനം വരുമ്പോൾ മാത്രമേ അത് സില്ലബിളിന്റെ അതിരാവൂ. അല്ലെങ്കിൽ അത് കൂട്ടക്ഷരമാണ്. ഉദാഹരണം: "അ|ത്"   </li>
      <li>ചന്ദ്രക്കല ഒരു ചിഹ്നമാണ്.പക്ഷേ ചന്ദ്രക്കല വാക്കിന്റെ അവസാനം വരുമ്പോൾ മാത്രമേ അത് സില്ലബിളിന്റെ അതിരാവൂ. അല്ലെങ്കിൽ അത് കൂട്ടക്ഷരമാണ്. ഉദാഹരണം: "അ|ത്"   </li>   <li>ചിഹ്നം സ്വരചിഹ്നമാണെങ്കിൽ രണ്ട് കേസുകളിൽ അവ രണ്ടെണ്ണമായി വരും. സംവൃതോകാരം - അതു് എന്നെഴുതുമ്പോൾ  അവസാനത്ടെ  ു്  . പിന്നെ, സ്വരചിഹ്നവും അനുസ്വാരവും വരുന്ന അതും, ചട്ടീം തുടങ്ങിയ ഉദാഹരണങ്ങളിൽ.  </li>
      </ul>
   </li>
     <li>ചില്ലക്ഷരങ്ങൾ സില്ലബിൾ അല്ല. അത് അതിന് തൊട്ടുമുമ്പ് വന്ന വ്യഞ്ജനത്തിന്റെ കൂടെ നിൽക്കും. "നിൽ|ക്കും"    </li>
   </ul>
   
      </p>
       <p>താഴെ ഒരു വാക്കോ വാചകമോ കൊടുത്ത് മേൽപ്പറഞ്ഞ നിർവചനം പരിശോധിക്കാവുന്നതാണ് </p>  
  <section>
  <script type="module">
	 
	document.addEventListener('DOMContentLoaded', () => {
		const inputEl = document.getElementById("syllinput");
		inputEl.addEventListener("input", async ()=>{
			try{
				const res = await fetch("https://phon.smc.org.in/api/syllablize", {
				 "method": "POST",
				     "body": JSON.stringify({"text":inputEl.value}),
				     "headers": {
					    "content-type":  "application/json; charset=utf-8", 
				      }
				});
				syllableresults.innerText = (await res.json()).syllables;
			}catch(e){
				syllableresults.innerText = "Failed to parse";
			}
		});
	});
  </script> 
  <input type="text" id="syllinput"/>
  <div id="syllableresults"></div>
  </section> 
 <h2>ലിപിയുടെ വ്യാകരണം</h2>
        <p>ഭാഷാവ്യാകരണത്തിൽ നിന്ന് വേർപെട്ട് ലിപിക്ക് സ്വന്തമായി വ്യാകരണം ഉണ്ട്(Script Grammar). ഒരു ലിപിയിൽ നിരവധി ലിപിരൂപങ്ങൾ ഉണ്ടെങ്കിൽ അവയുടെ എല്ലാരീതിയിലുള്ള ഉപയോഗങ്ങളും സാധുവല്ല. ഉദാഹരണത്തിന് അ കഴിഞ്ഞ് ഇയുടെ ചിഹ്നം എഴുതാം പക്ഷേ അതിന് അർത്ഥമില്ല. സ്വരചിഹ്നങ്ങൾ വ്യഞ്ജനങ്ങൾക്കോ വ്യഞ്ജനങ്ങൾ ചേർന്ന കൂട്ടക്ഷരങ്ങൾക്കോ ശേഷമെ വരൂ. ിക  ശരിയല്ല. ക + ി  => കി ശരിയാണ്. ചില്ലക്ഷരങ്ങൾക്ക് ശേഷം സ്വരചിഹ്നങ്ങൾ വരില്ല. കാരണം ചില്ലക്ഷരങ്ങൾ സ്വരം ചേരാത്ത വ്യഞ്ജനങ്ങളാണ്. ഇവയെല്ലാം തന്നെ യുണിക്കോഡ് സ്റ്റാൻഡേഡിലും അതിന് മുകളിൽ വരുന്ന മറ്റു സ്റ്റാൻഡേഡുകളിലും(ഉദാഹരണത്തിന് ലിപിയുടെ ചിത്രീകരണത്തെ സംബന്ധിക്കുന്ന ഓപ്പൺടൈപ്പ്) നിർവചിക്കപ്പെട്ടിരിക്കുന്നു. 
  </p><p>       
ഉദാഹരണത്തിനു് സ്വരചിഹ്നം ഒരു വ്യഞ്ജനത്തോടുകൂടിയേ നിൽക്കൂ എന്നൊരു പൊതുനിയമം ഉണ്ടു്. പേന കൊണ്ടെഴുതുമ്പോൾ നമുക്ക് വേണമെങ്കിൽ ഒരു ഇ ചിഹ്നം ഒറ്റയ്ക്ക് എഴുതാം. പക്ഷേ ഡിജിറ്റൽ രൂപത്തിലാവുമ്പോൾ സ്വരചിഹ്നത്തിന്റെ ഡിപ്പന്റൻസി നിയമം നമ്മെ ഓർമ്മപ്പെടുത്തും. വ്യഞ്ജനത്തിന്റെകൂടെയല്ലാത്ത സ്വരചിഹ്നം ി എന്ന പ്രത്യേക രീതിയിലേ കാണൂ. കുത്തുവട്ടം എന്ന് വിളിക്കുന്ന ഒരു രൂപം കമ്പ്യൂട്ടറുകൾ കാണിക്കും. അവിടെ എന്തോ വിട്ടുപോയി എന്നു കാണിക്കാൻ. അതുപോലെ രണ്ട് സ്വരചിഹ്നങ്ങൾ അടുത്തടുത്ത് വരില്ല. ഇത് സാമാന്യമായ നിയമമാണെങ്കിൽ മലയാളത്തിൽ സ്വരചിഹ്നങ്ങൾ ആവർത്തിച്ചെഴുതുന്ന ഒരു സന്ദർഭമുണ്ട്. <a href="https://ml.wikipedia.org/wiki/%E0%B4%A1%E0%B4%BF%E0%B4%99%E0%B5%8D%E0%B4%95%E0%B5%BB"> ഡിങ്കാാാ</a> എന്ന് നീട്ടി വിളിക്കുമ്പോഴോ ഗംഗേേേ എന്ന് നീട്ടിപ്പാടുമ്പോഴുമെല്ലാം അതിന്റെ നീട്ടലിനെക്കുറിക്കാൻ സ്വരചിഹ്നങ്ങൾ ആവർത്തിച്ചെഴുതാറുണ്ട്. 
  </p>
   <p>അക്കങ്ങളുടെ കൂടെ സ്വരചിഹ്നങ്ങൾ വരില്ല എന്ന സാമാന്യനിയമം ശരിയാണല്ലോ. എന്നാൽ 16-ാം എന്നപോലെയുള്ള സന്ദർഭങ്ങളിൽ ാം ചിഹ്നം അക്കങ്ങൾക്കു ശേഷം വരും. ഇതും അനുവദനീയമാണ്. </p>   
   <p>സംവൃതോകാരം ഉ ചിഹ്നവും ചന്ദ്രക്കലയും ചേർത്തെഴുതാറുണ്ട്. ഇപ്പോൾ വ്യാപകമല്ല. ഉദാഹരണം "അതു്", "അവനു്" ഇതിൽ ു + ് എന്നുവരുന്നിടത്ത്  സ്വരത്തിനു ശേഷം ചന്ദ്രക്കല വരുന്നു. ചന്ദ്രക്കലയുടെ സാധാരണ ഉപയോഗമല്ല ഇവിടെ. പക്ഷേ ഇവിടെയും കുത്തുവട്ടമില്ലാതെ എഴുതാനാകും </p>   
   
     </p>
      <h3>ഹൈഫനേഷൻ</h3>
      <p>
      ലേഖനങ്ങളും മറ്റും ടൈപ്‌സെറ്റ് ചെയ്യുമ്പോൾ ഖണ്ഡികകളുടെ വീതിയനുസരിച്ച് വാക്കുകൾ മുറിച്ച് അടുത്ത വരിയിലേക്ക് പോകുന്നതിന്റെ ഹൈഫണേഷൻ എന്നു പറയുന്നത്.<label for="sn5" class="sidenote-number"></label><span class="sidenote">ഹൈഫണേഷൻ നിയമങ്ങളെക്കുറിച്ചും വിവിധ സോഫ്റ്റ്‌വെയറുകളിൽ അവയെങ്ങനെ പ്രവർത്തിക്കുന്നുവെന്നും വിശദമായി വായിക്കാൻ <a href="https://docs.thottingal.in/malayalam-computing/hyphenation">ഈ ലേഖനം കാണുക</a>.</span> ഇംഗ്ലീഷിൽ ഇങ്ങനെ മുറിയുന്നിടത്ത് ഹൈഫൺ(-) ഇടാറുണ്ട്. മലയാളത്തിൽ ഹൈഫൺ ഇടാതെയാണ് വരികൾ മുറിക്കുന്നത്. പഴയകാല ടൈപ്‌സെറ്റിങ്ങിൽ ഈ വരിമുറിക്കൽ എഴുതുന്നവർ തന്നെയാണ് ചെയ്തിരുന്നത്. ഇപ്പോൾ അത് ഓട്ടോമാറ്റിക് ആയി ചെയ്യാം. വാക്കുകളെ എവിടെ മുറിക്കണമെന്നതിന് ചെറീയ നിയമങ്ങളുണ്ട്. അത് മേൽപ്പറഞ്ഞ സില്ലബിൾ നിയമങ്ങളെ അടിസ്ഥാനമാക്കിയാണ്. കൂട്ടക്ഷരങ്ങളുടെ നടുക്ക് മുറക്കരുത്, ഒരു വരി ചില്ലക്ഷരത്തിൽ തുടങ്ങരുത് തുടങ്ങിയവ. സില്ലബിളുടെകളുടെ അതിരുകളിൽ മുറിക്കാം. എങ്കിലും വരിയുടെ അവസാനം ഒരു അക്ഷരം മാത്രം നിർത്തി ബാക്കി പിന്നത്തെ വരിയിലാകുന്നത് അഭംഗിയാണ്. അതുപോലെത്തന്നെ ഒരക്ഷരം മാത്രം രണ്ടാമത്തെ വരിയിലേക്ക് വിടുന്നതും വായനക്ക് സുഖകരമല്ല. ഈ ലേഖനത്തിന്റെ ടൈപ്‌സെറ്റിങ്ങ് ശ്രദ്ധിച്ചാൽ ഇങ്ങനെയുള്ള ഹൈഫണേഷൻ ചെയ്തിരിക്കുന്നതായി മനസ്സിലാക്കാം. സ്ക്രീനിന്റെ വീതി മാറുന്നതിനനുസരിച്ചു വരികൾ മുറിയുന്നതും കാണാം.
      
      </p>
          <h3>അകാരാദിക്രമം</h3>
            <p>ഓരോ ഭാഷയിലും അതിലെ ലിപികളെ ഒരു പ്രത്യേക ക്രമത്തിൽ എഴുതുന്ന ഒരു കീഴ്‌വഴക്കം ഉണ്ടു്. ഇംഗ്ലീഷിൽ A,B,C,D എന്ന ക്രമമാണെങ്കിൽ മലയാളത്തിലത് അ, ആ, ഇ, ഈ എന്നിങ്ങനെ തുടങ്ങുന്ന ക്രമമാണുള്ളതു്. ഇങ്ങനെ ഒരു കീഴ്‌വഴക്കം കൊണ്ടു് പല പ്രയോജനങ്ങളുമുണ്ടു്. നമുക്കെല്ലാം പരിചയമുള്ള നിഘണ്ടുവിൽ നോക്കലും,  കുറേ പേരുടെ പട്ടികയിൽ നിന്നെളുപ്പത്തിൽ ഒന്ന് കണ്ടുപിടിക്കലും ഒക്കെ ഉദാഹരണം. കീഴ്‌വഴക്കം എന്നതിൽ കവിഞ്ഞ് എന്തെങ്കിലും കൃത്യമായ ശാസ്ത്രീയതയൊന്നും ഈ ക്രമീകരണത്തിൽ കാണണമെന്നില്ല.
 </p>   
   <p>
അയിൽ തുടങ്ങുന്ന ഈ ക്രമത്തിനു് മലയാളത്തിൽ അകാരാദിക്രമമെന്നും പറയുന്നു. അക്ഷരമാല പൊതുവിൽ അകാരാദിക്രമത്തിലാണു് എഴുതുന്നതും പഠിക്കുന്നതും. സാമാന്യേന ഈ ക്രമം മലയാളികളെല്ലാം അറിഞ്ഞിരിക്കുന്നതാണ്. അക്ഷരങ്ങളൊറ്റയ്ക്കുള്ള ക്രമം അല്ലാതെ കുറേ വാക്കുകൾ തന്നാൽ അതെങ്ങനെ ക്രമീകരിക്കും എന്ന പ്രശ്നം കുറേകൂടി സങ്കീർണ്ണമാണ്. അവിടെ അക്ഷരങ്ങളുടെ കൂടെ സ്വരചിഹ്നങ്ങൾ ചേരും, കൂട്ടക്ഷരങ്ങൾ വരും, ചില്ലുകൾ വരും. ഭാഷയുടെ തന്നെ ചില പ്രത്യേകതകളായ റ്റ, ന്റ എന്നിവ വരും, എഴുത്തിലെ വൈവിധ്യങ്ങളായ നൻമ, നന്മ പോലുള്ള വാക്കുകൾ വരും. അവിടെയാണ് അക്ഷരമാലാക്രമം എന്ന ലാളിത്യത്തിൽ നിന്നും സങ്കീർണ്ണവും പലപ്പോഴും കൃത്യതയില്ലാത്തതുമായ ക്രമീകരണ നിയമങ്ങളിലേക്ക് നാം എത്തുന്നതു്. അച്ചടി, എഴുത്തു് തുടങ്ങിയ മാർഗങ്ങളിൽ നിന്നും ഡിജിറ്റൽ ഡാറ്റ എന്ന രൂപത്തിലേക്ക്  ഭാഷ എത്തുമ്പോൾ ഈ ക്രമത്തിനു് ഒരുപാടു പ്രാധാന്യം കൈവരുന്നുണ്ടു്. വിവരങ്ങളുടെ കൂട്ടങ്ങളെ പ്രോഗ്രാമുകൾക്കു് അടുക്കിവെയ്ക്കേണ്ടിവരുന്നതു് ഡിജിറ്റൽ ലോകത്തിലെ ഒരു സാധാരണ കാര്യമാണ്. മലയാളം വാക്കുകളെ സംബന്ധിച്ച അകാരാദിക്രമീകരണ നിയമങ്ങൾ അപ്പോൾ കൈകാര്യം ചെയ്യുന്നതു് പ്രോഗ്രാമുകളാണു്. 
          </p>
           </p>   
   <p>
          മലയാളത്തിലെ നിഘണ്ടുക്കൾ പരിശോധിച്ചാൽ അവയുടെ ആമുഖത്തിൽ തന്നെ ഉപയോഗിച്ചിരിക്കുന്ന ക്രമത്തിനെപ്പറ്റി ചെറിയ വിവരണം കാണാനാകും. സ്വരാക്ഷരങ്ങൾ, അഞ്ച് വ്യഞ്ജനങ്ങൾ എന്നീ ക്രമം എല്ലാവരും പാലിക്കുന്നുണ്ടു്. എങ്കിലും ഗുണ്ടർട്ടിന്റെ നിഘണ്ടുവിൽ യ, ര, റ എന്ന ക്രമമാണുള്ളതു്. അതേസമയം ശബ്ദതാരാവലി റ ഏറ്റവും അവസാനം കൊടുക്കുന്നു. ചില്ലുകൾ, കൂട്ടക്ഷരങ്ങൾ എന്നിവയുടെ കാര്യത്തിലും വലിയ വ്യത്യാസങ്ങൾ കാണുന്നുണ്ടു്. അതുകൊണ്ടു് ഏതെങ്കിലും ഒരു നിഘണ്ടു ശരിയാണെന്നോ മറ്റൊന്ന് തെറ്റാണെന്നു പറയാനോ കഴിയില്ല. ഓരോ നിഘണ്ടുവും സ്വീകരിച്ച ക്രമങ്ങളും അതിനു പിന്നിലെ യുക്തിയോ വിശദീകരണമോ മനസ്സിലാക്കാൻ ശ്രമിക്കുക എന്നതിനുമാത്രമേ പ്രസക്തിയുള്ളൂ</p>   
          <p>ഈ മാനകമനുസരിച്ചു് ഒന്നിലധികം കൊളേഷൻ സ്പെസിഫിക്കേഷനുകളും ഡാറ്റ സെറ്റുകളും ഉണ്ടു്. അതിലെ ഏറ്റവും പ്രധാനം യുണിക്കോഡ് കൊളേഷൻ അൽഗോരിതം (UCA) ആണ്. യുണിക്കോഡ് എന്ന വലിയ സ്റ്റാൻഡേഡിനകത്ത് <a href="http://www.unicode.org/reports/tr10/">ടെക്നിക്കൽ റിപ്പോർട്ട് 10 ആയി വരുന്ന ഈ സ്പെസിഫിക്കേഷൻ</a> , അതിന്റെ കൂടെത്തന്നെ യുണിക്കോഡ് എൻകോഡ് ചെയ്തിട്ടുള്ള എല്ലാ കാരക്ടറുകളുടെയും കൊളേഷൻ ക്രമം പ്രതിപാദിക്കുന്ന  <a href="http://www.unicode.org/reports/tr10/#Default_Unicode_Collation_Element_Table">Default Unicode Collation Element Table (DUCET)</a> –  ഇതാണ് ഇന്നത്തെ കാലത്തെ ഏതു ഭാഷയിലെയും അക്ഷരങ്ങളുടെ ക്രമം നിർവചിക്കുന്ന അടിസ്ഥാന പ്രമാണം. </p>
           <p>ഒറ്റയ്ക്കൊറ്റക്കുള്ള അക്ഷരങ്ങൾ ക്രമീകരിക്കുന്ന പോലെയല്ല വാക്കുകൾ ക്രമീകരിക്കുന്നത്. ചന്ദ്രക്കലയെ അകാരാദി ക്രമത്തിൽ എങ്ങനെ പരിഗണിക്കുന്നു എന്നതനുസരിച്ചു് അകാരാദിക്രമത്തിൽ വിവിധങ്ങളായ സമ്പ്രദായങ്ങൾ ഉണ്ടു്. അകാരാദിക്രമത്തെ ലിപിസ്വരൂപത്തിന്റെ അടിസ്ഥാനത്തിൽ നിർവചിക്കുന്ന സമ്പ്രദായങ്ങളും, വർണ്ണവ്യവസ്ഥയുടെ(Phonetic nature)  അടിസ്ഥാനത്തിൽ നിർവചിക്കുന്ന സമ്പ്രദായങ്ങളും ഉണ്ടു്.  ലിപിസ്വരൂപത്തിൽ നിർവചിക്കുമ്പോൾ അക്ഷരമാലയിലെ സ്വരങ്ങളും, ക, ച, ട, ത, പ തുടങ്ങിയ വ്യഞ്ജനങ്ങളും ആണ് പ്രാഥമിക കണികകൾ. അതേ സമയം വർണ്ണവ്യവസ്ഥയിൽ വർണങ്ങളാണ് (ക്, പ്, ട് .. )അടിസ്ഥാന കണികകൾ.</p>
            <p>
           അനുസ്വാരം – ം , മയുടെ ചില്ലായിട്ടാണ് അകാരാദിക്രമത്തിൽ പരിഗണിക്കുന്നതു്. ം == മ്  അതിനാൽ ‘കനകം’ കഴിഞ്ഞേ ‘കനം’ വരൂ. ശബ്ദതാരാവലിയിൽ അങ്ങനെയാണ്. ഗുണ്ടർട്ടിൽ നേരെ മറിച്ചാണ് കാണുന്നത്. Glibc, ICU, CLDR തുടങ്ങിയ സോഫ്റ്റ്‌വെയർ സംവിധാനങ്ങളും കനകം, കനം എന്നു ക്രമീകരിക്കുന്നു. 
           
           <label for="sn5" class="sidenote-number"></label><span class="sidenote">വിശദവായനക്ക്  -<a href="https://thottingal.in/blog/2017/09/19/malayalam-collation/"> മലയാളം അകാരാദിക്രമം </a>  സന്തോഷ് തോട്ടിങ്ങൽ </span></p>
          <div class='container'>
          <style>
          #sortinput {
  height: 500px;
  width: 300px;
  display: block;
  padding: 5px;
  margin: 5px;
  font-size: 1.2em;
  line-height: 1.5em;
  font-family: Malini, Manjari, sans-serif;
}</style>
<p>താഴെക്കൊടുത്തിരിക്കുന്ന ടെക്സ്റ്റ് ബോക്സിൽ വാക്കുകൾ എഴുതി സോർട്ട് ചെയ്ത് നോക്കാവുന്നതാണ്.</p>
  <textarea id='sortinput'>
കര
ചക്കി
ചക്കു
അത്
അതിൽ
റവ
കരി
ആണ്‍
പദം
പദ്മിനി
ചക്ക
പൗർണ്ണമി
പൗരൻ
യാത്ര
ലതിക
വർത്തമാനം
വര
ആണ്
വല
ഹരി
റംസാൻ
ആൺ
പൌർണ്ണമി
ചക്കു്
കമ്പ്യൂട്ടർ
കംപ്യൂട്ടർ
ചക്ക്
ളോഹ
കനകം
കനം
</textarea>
  <button id='sort' onclick="sortHandler()">Sort</button>
  <script>
  function sortHandler() {
  let words =   document.getElementById("sortinput").value;
  let sorted = sortIntl(words.split("\n"));
  document.getElementById("sortinput").value = sorted.join("\n");
};

function sortIntl(words) {
  const collator = new Intl.Collator("ml");
  return words.sort(collator.compare);
}
  </script>
</div>
        
  <h2>വ്യവസ്ഥ, അവ്യവസ്ഥ</h2>
          <p>
നിയതമായ ഒരു ലിപിവ്യവസ്ഥ മലയാളത്തിനില്ല. ലിപിപരിഷ്കാരവും പലതരം ശൈലീപുസ്തകങ്ങളുമായി പ്രവർത്തിക്കുന്ന പത്രങ്ങളും സ്പെല്ലിങ്ങ് എന്ന വിഷയത്തിനു് വേണ്ടത്ര ഗൌരവം കൊടുക്കാത്ത വിദ്യാഭ്യാസസമ്പ്രദായവും ഇതിനു് കാരണമാണു്. അദ്ധ്യാപകർ, വിദ്യാർത്ഥികൾ എന്നീ രണ്ടു വാക്കുകൾ തന്നെ അതിന്റെ ഉദാഹരണങ്ങളാണു്. അധ്യാപകർ, വിദ്യാർഥികൾ എന്നും അദ്ധ്യാപകർ, വിദ്യാർത്ഥികൾ എന്നും എഴുതുന്ന ഒരു സമ്പ്രദായത്തിൽ ഏതുശരി എന്നു ചോദിച്ചാൽ രണ്ടും ശരി എന്നുള്ള ഒഴുക്കൻ മറുപടിയാണു് സാധാരണകിട്ടാറുള്ളതു്. എഴുത്തിലും അച്ചടിയിലുമൊക്കെ ഏതെങ്കിലുമൊക്കെ മതിയെന്നുവെയ്ക്കാമെങ്കിലും കമ്പ്യൂട്ടറിനതുപോര. ഒന്നുകിൽ ഒരേയൊരു രീതിയിൽ മാത്രം എഴുതുക അല്ലെങ്കിൽ ഏതൊക്കെ രീതിയിൽ എഴുതാമെന്നും, അവ തമ്മിൽ തുല്യതയുണ്ടെന്നും സോഫ്റ്റ്‌വെയറിനറിഞ്ഞിരിക്കണം. മലയാളത്തിനുമാത്രമുള്ള പ്രശ്നമൊന്നുമല്ല ഇതു്. ഇംഗ്ലീഷിലെ color, colour പോലെ, തമിഴിലെ ചെന്തമിഴ് രീതിയിലെ ച/സയുടെ ഉപയോഗം തുടങ്ങി മിക്ക ഭാഷകളിലും കാലന്തരേണ വന്നുകൂടുന്ന ലിപിവ്യവസ്ഥയിലെ പടർപ്പുകളുണ്ട്. പക്ഷേ ഈ വ്യതിയാനങ്ങൾക്ക് ചില വ്യവസ്ഥകൾ ഉണ്ടാവാറുണ്ടു്. നമ്മുടേതു് അവ്യവസ്ഥയാണെന്നും ഏകീകൃതലിപിവ്യവസ്ഥ വേണമെന്നും ഡോ. പി. സോമനാഥൻ കുറച്ചുവർഷങ്ങൾക്കുമുമ്പു് എഴുതിയിരുന്നു.<label for="sn5" class="sidenote-number"></label><span class="sidenote"> "ചരിത്രത്തെ വീണ്ടെടുക്കുക:" തര്‍ജ്ജനി മാസികയില്‍ സോമനാഥന്‍ . പി എഴുതിയ ലേഖനം -  http://www.chintha.com/node/3003. </span><label for="sn5" class="sidenote-number"></label><span class="sidenote"> "വേണം നമുക്ക് ഏകീകൃതമായ ഒരെഴുത്തുരീതി" തര്‍ജ്ജനി മാസികയില്‍ സോമനാഥന്‍ . പി എഴുതിയ ലേഖനം - http://chintha.com/node/2967</span>
</p>
  <h2>ലിപിവ്യാകരണം ഭാഷാവ്യാകരണത്തിൽ</h2>
        <p>
 അക്ഷരങ്ങൾ എങ്ങനെയാണ് രേഖപ്പെടുത്തുന്നത് എന്നത് ഭാഷയുടെ വ്യാകരണത്തിൽ വലിയതോതിൽ സ്വാധീനമുണ്ടാക്കുന്നുണ്ട്. മലയാളഭാഷയുടെ വ്യാകരണപഠനത്തിന് ഏറ്റവും കൂടുതൽ ഉപയോഗിക്കുന്ന കേരളപാണിനീയത്തിൽ അക്ഷരങ്ങളുടെ ഉത്പത്തിയും സ്വഭാവവും പറഞ്ഞുകൊണ്ടാണ് ഏ ആർ രാജരാജവർമ വ്യാകരണനിയമങ്ങളിലേക്ക് കടക്കുന്നത്. ഈ ലേഖനത്തിന്റെ തുടക്കത്തിൽ വിശദീകരിച്ച ഒരു കാര്യത്തിലേക്ക് ശ്രദ്ധ ക്ഷണിക്കുകയാണ് - സ്വരങ്ങളുടെ സ്വരചിഹ്നങ്ങളും വേർപെടുത്തിയാണ് യുണിക്കോഡിൽ ഉള്ളതെന്ന്. അതായത് ഇ, ി എന്നിവ രണ്ട് വ്യത്യസ്ത ബിറ്റ് ശ്രേണികളാണ്. വ്യവസ്ഥാപിക അക്ഷരമാലയിൽ ി എന്ന ചിഹ്നമില്ല. ഇയും ഇയുടെ ചിഹ്നവും ഒന്നായാണ് സങ്കൽപിച്ചിരിക്കുന്നത്. വിവിധതരം സന്ധികൾ പരിചയപ്പെടുത്തുമ്പോൾ കേരളപാണിനീയം നാല് തരം സന്ധികളെപ്പറ്റി പറയുന്നു. ദ്വിത്വസന്ധി, ആഗമസന്ധി, ആദേശസന്ധി, ലോപസന്ധി. ഇല + ഇൽ ചേർന്ന ഇലയിൽ എന്ന് വരുന്നത് ആഗമസന്ധി ആയി ഉദാഹരണസഹിതം വിശദീകരിക്കുന്നു. യ ആണ് ഇവിടെ ആഗമം. യുണിക്കോഡിന്റെ അക്ഷരമാതൃകയിൽ നിന്നുകൊണ്ട് സൂക്ഷ്മമായി നോക്കുമ്പോൾ യ വന്നിട്ടുണ്ട്, പക്ഷേ ഇ എന്ന അക്ഷരം  മാറി ി ആയിട്ടുമുണ്ട്. അതായത് ആഗമവും ആദേശവുമുണ്ട്. ഇതൊരു വലിയ പ്രശ്നമാണോ എന്ന് ചോദിച്ചേക്കാം. നമ്മൾ ആലോചിക്കേണ്ടത് പേനകൊണ്ട് പേപ്പറിൽ എഴുതിയുള്ള സന്ധി പിരിച്ചുള്ള പരിശീലനം സ്കൂളുകളിൽ ഇപ്പോഴില്ല. പക്ഷേ മലയാളത്തിന്റെ കമ്പ്യൂട്ടേഷനിൽ ഈ സന്ധി കണക്കാക്കുന്നത് നടക്കുന്നുണ്ട്. അത് സ്ട്രിങ്ങ് പ്രൊസസ്സിങ്ങ് എന്ന രീതിയിലാണ്. അവിടെ പ്രൊസസ്സ് ചെയ്യുന്നത് കോഡ് പോയിന്റുകളാണ് ബിറ്റ് ശ്രേണികളാണ്. ഗണിതശാസ്ത്ര കൃത്യത പാലിക്കുന്ന ഇത്തരം പ്രൊസസ്സിങ്ങിൽ മേൽപ്പറഞ്ഞ നാലുതരത്തിൻ സന്ധികളെ നിർവചിക്കുന്നത് ഒട്ടും സഹായകരമല്ല. </p>

        <p>ഭാഷ മെഷീനുകൾ വിശകലനം ചെയ്യുന്ന ഒരു കാലം വരും എന്ന് 1916 ൽ ഏ ആറിന് ചിന്തിക്കാൻ കഴിയില്ലല്ലോ. ആധുനികസങ്കേതങ്ങൾക്കൊപ്പം ഭാഷാപഠനത്തിലെ അഴിച്ചുപണിയുടെ പ്രാധാന്യത്തിലേക്കാണ് ഇത് വിരൽചൂണ്ടുന്നത്. വ്യാകരണപഠനം കമ്പ്യൂട്ടേഷണൽ ലിംഗ്വിസ്റ്റിക്സിലേക്കും സ്ട്രിങ്ങ് പ്രൊസസ്സിങ്ങ് അൽഗോരിതങ്ങളിലേക്കും നീട്ടേണ്ടിയിരിക്കുന്നു. പ്രത്യേകിച്ചും ഭാഷാപഠനം കൊണ്ട് അധ്യപനം പോലെ വളരെക്കുറച്ച് ജോലിമേഖലകൾ മാത്രമേ കിട്ടൂ എന്ന ധാരണ പുലർത്തുന്ന സമൂഹത്തിൽ. നമ്മുടെ എല്ലാതരത്തിലുമുള്ള ആശയവിനിമയവും എഴുത്തും ചിന്തകളും ചർച്ചകളും കമ്പ്യൂട്ടറുകളിൽക്കുടിയാണ് നടക്കുന്നതെന്നും അതിന്റെ ഇപ്പോഴത്തേയും ഭാവിയിലെയും  വ്യാപ്തിയും മനസ്സിലാക്കിയാൽ ഭാഷാ എൻജിനിയരിങ്ങ് എന്ന പ്രൊഫഷണൽ കോഴ്സായി നമ്മുടെ ഭാഷാപഠനത്തെ മാറ്റാൻ പറ്റും.
         </p>


  <section class="note">
  <p>ഈ ലേഖനത്തിൽ ലിപിയുടെ സൗന്ദര്യം, ചിത്രീകരണം, ഫോണ്ടുകൾ തുടങ്ങിയവ ചർച്ച ചെയ്തിട്ടില്ല. ഇതുസംബന്ധിച്ച കൂടുതൽ വായനക്ക് താഴെക്കൊടുത്തിരിക്കുന്ന ലേഖനങ്ങൾ കാണുക.</p>
  <ol>

    <li><a href="https://santhoshtr.gitlab.io/digitaltypography-article/digitaltypography.pdf">അക്ഷരങ്ങളുടെ ഡിജിറ്റൽ കാലം- അച്ചടിയിൽ നിന്നു ഡിജിറ്റൽ ഫോണ്ടുകളിലെത്തിയ മലയാളത്തിന്റെ വർത്തമാനം</a> - സന്തോഷ് തോട്ടിങ്ങൽ</li>
      <li><a href="https://www.typotheque.com/research/malayalam-scripting-tradition-and-modernity">Malayalam: Scripting Tradition and Modernity - Kartik Malli</a></li>
        <li><a href="https://santhoshtr.github.io/malayalam-digital-aesthetics/"> മലയാളത്തിന്റെ ഡിജിറ്റൽ സൗന്ദര്യം</a>- സന്തോഷ് തോട്ടിങ്ങൽ</li>
  </ol>
  </section>




    </article>
    </main>

    <script>
    document.addEventListener('DOMContentLoaded', () => {
    const contentHeadings = document.querySelectorAll('article h2, article h3'); // Adjust selector as needed
    const tocContainer = document.getElementById('table-of-contents'); // Create this div in your HTML
    const tocList = document.createElement('ul');

    if (tocContainer) {
        tocContainer.appendChild(tocList);

        contentHeadings.forEach((heading, index) => {
            let id = heading.id;
            if (!id) {
                // Generate a unique ID if not already present
                id = heading.textContent.toLowerCase().replace(/\s+/g, '-');
                heading.id = id;
            }

            const listItem = document.createElement('li');
            const anchor = document.createElement('a');
            anchor.href = `#${id}`;
            anchor.textContent = heading.textContent;

            listItem.appendChild(anchor);
            tocList.appendChild(listItem);
        });
    }
});
    </script>
  </body>
</html>
